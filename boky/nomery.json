{
    "1": {
        "1": "Ary izao no nolazain\u2019i Jehovah tamin\u2019i Mosesy tany an-tany efitr\u2019i Sinay, tao amin\u2019ny tranolay fihaonana, tamin\u2019ny andro voalohan\u2019ny volana faharoa, tamin\u2019ny taona faharoa nivoahan\u2019izy ireo avy tany Ejipta:",
        "2": "\u201cIsao ny vahoaka manontolo, dia ny zanak\u2019Israely, araka ny fianakaviany avy, araka ny fianakaviambe avy amin\u2019ireo rainy, araka ny lisitry ny anaran\u2019ny lahy rehetra, dia ny vatan-dehilahy tsirairay,",
        "3": "izay roapolo taona no ho miakatra, eny, izay rehetra azo alefa ao amin\u2019ny tafika eo amin\u2019ny Israely. Hanoratra ny anaran\u2019izy ireo araka ny tafiny avy ianao sy Arona.",
        "4": "\u201cAry tokony hisy lehilahy iray isam-poko hiaraka aminareo. Samy lohan\u2019ny fianakaviambe avy amin\u2019ireo rainy, izy ireo.",
        "5": "Ireto avy ny anaran\u2019ireo lehilahy hanampy anareo: Elizora zanak\u2019i Sedeora no avy amin\u2019i Robena;",
        "6": "Selomiela zanak\u2019i Zorisaday no avy amin\u2019i Simeona;",
        "7": "Nasona, zanak\u2019i Aminadaba no avy amin\u2019i Joda;",
        "8": "Netanela zanak\u2019i Zoara no avy amin\u2019i Isakara;",
        "9": "Eliaba zanak\u2019i Helona no avy amin\u2019i Zebolona;",
        "10": "Elisama zanak\u2019i Amihoda no avy amin\u2019i Efraima, ary Gamaliela zanak\u2019i Pedazora no avy amin\u2019i Manase, ka samy avy amin\u2019ny taranak\u2019i Josefa ireo;",
        "11": "Abidana zanak\u2019i Gideony no avy amin\u2019i Benjamina;",
        "12": "Ahiezera zanak\u2019i Amisaday no avy amin\u2019i Dana;",
        "13": "Pagiela zanak\u2019i Okrana no avy amin\u2019i Asera;",
        "14": "Eliasafa zanak\u2019i Doela no avy amin\u2019i Gada;",
        "15": "ary Ahira zanak\u2019i Enana no avy amin\u2019i Naftaly.",
        "16": "Ireo no voantso avy amin\u2019ny vahoaka, dia ny mpiadidy teo amin\u2019ny fokon\u2019ireo rainy. Ireo no mpifehy ny arivo eo amin\u2019ny Israely.\u201d",
        "17": "Koa nalain\u2019i Mosesy sy Arona ireo lehilahy voatonona anarana ireo.",
        "18": "Ary novorin\u2019izy ireo ny vahoaka manontolo tamin\u2019ny andro voalohan\u2019ny volana faharoa, mba ho fantatra mazava tsara ny razana nipoirany, eny, ny fianakaviany, araka ny fianakaviambe avy amin\u2019ireo rainy, araka ny lisitry ny anaran\u2019ireo roapolo taona no ho miakatra, dia ny vatan-dehilahy tsirairay,",
        "19": "araka izay nandidian\u2019i Jehovah an\u2019i Mosesy. Dia nanoratra ny anaran\u2019izy ireo tany an-tany efitr\u2019i Sinay izy.",
        "20": "Ary ny taranak\u2019i Robena lahimatoan\u2019i Israely, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ny vatan-dehilahy tsirairay, dia ny lahy rehetra roapolo taona no ho miakatra azo nalefa tao amin\u2019ny tafika,",
        "21": "eny, izay voasoratra anarana tamin\u2019ny fokon\u2019i Robena, dia dimanjato sy enina arivo sy efatra alina.",
        "22": "Ary tamin\u2019ny taranak\u2019i Simeona, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, dia ireo voasoratra anarana tamin\u2019ny taranany, araka ny lisitry ny anaran\u2019ny vatan-dehilahy tsirairay, dia ny lahy rehetra roapolo taona no ho miakatra azo nalefa tao amin\u2019ny tafika,",
        "23": "eny, izay voasoratra anarana tamin\u2019ny fokon\u2019i Simeona, dia telonjato sy sivy arivo sy dimy alina.",
        "24": "Ary tamin\u2019ny taranak\u2019i Gada, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "25": "eny, izay voasoratra anarana tamin\u2019ny fokon\u2019i Gada, dia dimampolo sy eninjato sy dimy arivo sy efatra alina.",
        "26": "Ary tamin\u2019ny taranak\u2019i Joda, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "27": "eny, izay voasoratra anarana tamin\u2019ny fokon\u2019i Joda, dia eninjato sy efatra arivo sy fito alina.",
        "28": "Ary tamin\u2019ny taranak\u2019i Isakara, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "29": "eny, izay voasoratra anarana tamin\u2019ny fokon\u2019i Isakara, dia efajato sy efatra arivo sy dimy alina.",
        "30": "Ary tamin\u2019ny taranak\u2019i Zebolona, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "31": "eny, izay voasoratra anarana tamin\u2019ny fokon\u2019i Zebolona, dia efajato sy fito arivo sy dimy alina.",
        "32": "Ary izao no tamin\u2019ny taranak\u2019i Josefa: Tamin\u2019ny taranak\u2019i Efraima, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "33": "eny, izay voasoratra anarana tamin\u2019ny fokon\u2019i Efraima, dia dimanjato sy efatra alina.",
        "34": "Ary tamin\u2019ny taranak\u2019i Manase, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "35": "eny, izay voasoratra anarana tamin\u2019ny fokon\u2019i Manase, dia roanjato sy roa arivo sy telo alina.",
        "36": "Ary tamin\u2019ny taranak\u2019i Benjamina, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "37": "eny, izay voasoratra anarana tamin\u2019ny fokon\u2019i Benjamina, dia efajato sy dimy arivo sy telo alina.",
        "38": "Ary tamin\u2019ny taranak\u2019i Dana, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "39": "eny, izay voasoratra anarana tamin\u2019ny fokon\u2019i Dana, dia fitonjato sy roa arivo sy enina alina.",
        "40": "Ary tamin\u2019ny taranak\u2019i Asera, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "41": "eny, izay voasoratra anarana tamin\u2019ny fokon\u2019i Asera, dia dimanjato sy arivo sy efatra alina.",
        "42": "Ary tamin\u2019ny taranak\u2019i Naftaly, izany hoe ireo terany, araka ny fianakaviany avy, araka ny fianakaviambe avy amin\u2019ireo rain\u2019izy ireo, araka ny lisitry ny anaran\u2019ireo roapolo taona no ho miakatra azo nalefa tao amin\u2019ny tafika,",
        "43": "eny, izay voasoratra anarana tamin\u2019ny fokon\u2019i Naftaly, dia efajato sy telo arivo sy dimy alina.",
        "44": "Ireo no voasoratra anarana, ary i Mosesy sy Arona mbamin\u2019ny roa ambin\u2019ny folo lahy mpiadidy teo amin\u2019ny Israely no nanoratra ny anarany. Samy nisolo tena ny fianakaviambe avy amin\u2019ireo rainy avy izy ireo.",
        "45": "Ary izay rehetra voasoratra anarana tamin\u2019ny zanak\u2019Israely, araka ny fianakaviambe avy amin\u2019ireo rainy, izany hoe izay roapolo taona no ho miakatra azo nalefa tao amin\u2019ny tafika teo amin\u2019ny Israely,",
        "46": "eny, izay rehetra voasoratra anarana, dia dimampolo sy dimanjato sy telo arivo sy enina hetsy.",
        "47": "Fa ny Levita araka ny fokon\u2019ireo rainy kosa, tsy mba nosoratana anarana niaraka tamin\u2019izy ireo.",
        "48": "Ary niteny tamin\u2019i Mosesy i Jehovah hoe:",
        "49": "\u201cNy fokon\u2019i Levy ihany no aza soratana anarana, ary aza isaina miaraka amin\u2019ny zanak\u2019Israely izy ireo.",
        "50": "Tendreo ny Levita mba hiandraikitra ny tranolay misy ny Tenin\u2019ny Vavolombelona, mbamin\u2019ny fitaovana rehetra sy ny zava-drehetra miaraka amin\u2019izy io. Izy ireo no hitondra ny tranolay sy ny fitaovana rehetra ao, ary izy ireo no hanompo ao. Ary manodidina ny tranolay no hitobiany.",
        "51": "Isaky ny hifindra ny tranolay, dia handrava azy ny Levita. Isaky ny hitoby ny tranolay, dia hanangana azy ny Levita. Hovonoina ho faty izay olon-kafa manatona eo.",
        "52": "\u201cAry hitoby araka ny tobiny avy ny zanak\u2019Israely, ka ny lehilahy tsirairay dia hitoby ao amin\u2019ny fizarana * misy azy, araka ny tafiny avy.",
        "53": "Ny Levita kosa hitoby manodidina ny tranolay misy ny Tenin\u2019ny Vavolombelona, mba tsy hisy fahatezerana hihatra amin\u2019ny vahoaka, dia ny zanak\u2019Israely. Ary hanao ny fanompoana tokony hatao ao amin\u2019ny tranolay misy ny Tenin\u2019ny Vavolombelona, ny Levita.\u201d",
        "54": "Dia nanao araka izay rehetra nandidian\u2019i Jehovah an\u2019i Mosesy ny zanak\u2019Israely. Izany indrindra no nataon\u2019izy ireo."
    },
    "2": {
        "1": "Ary hoy i Jehovah tamin\u2019i Mosesy sy Arona:",
        "2": "\u201cRehefa mitoby ny zanak\u2019Israely, dia hitoby ao amin\u2019ny fizarana * misy azy avy ny tsirairay, araka ireo famantarana ny fianakaviambe avy amin\u2019ireo rainy. Hitoby manodidina ny tranolay fihaonana izy ireo, sady hanatrika azy io.",
        "3": "\u201cNy hitoby eo atsinanana manandrify ny fiposahan\u2019ny masoandro, dia ny fizarana misy ny tobin\u2019i Joda, araka ny tafiny avy. I Nasona zanak\u2019i Aminadaba no mpiadidy eo amin\u2019ny taranak\u2019i Joda.",
        "4": "Eninjato sy efatra arivo sy fito alina ireo lehilahy ao amin\u2019ny tafik\u2019i Nasona, izany hoe ireo voasoratra anarana.",
        "5": "Ny fokon\u2019i Isakara no hitoby eo anilany, ka i Netanela zanak\u2019i Zoara no mpiadidy eo amin\u2019ny taranak\u2019i Isakara.",
        "6": "Efajato sy efatra arivo sy dimy alina ireo lehilahy ao amin\u2019ny tafik\u2019i Netanela, izany hoe ireo voasoratra anarana.",
        "7": "Eo amin\u2019ny ilany iray kosa ny fokon\u2019i Zebolona, ka i Eliaba zanak\u2019i Helona no mpiadidy eo amin\u2019ny taranak\u2019i Zebolona.",
        "8": "Efajato sy fito arivo sy dimy alina ireo lehilahy ao amin\u2019ny tafik\u2019i Eliaba, izany hoe ireo voasoratra anarana.",
        "9": "\u201cNy voasoratra anarana rehetra ao amin\u2019ny tobin\u2019i Joda dia efajato sy enina arivo sy valo alina sy iray hetsy, araka ny tafiny avy. Izy ireo no hiainga voalohany.",
        "10": "\u201cAry ny fizarana misy ny tobin\u2019i Robena dia ho eo atsimo, araka ny tafiny avy. I Elizora zanak\u2019i Sedeora no mpiadidy eo amin\u2019ny taranak\u2019i Robena.",
        "11": "Dimanjato sy enina arivo sy efatra alina ireo lehilahy ao amin\u2019ny tafik\u2019i Elizora, izany hoe ireo voasoratra anarana.",
        "12": "Ny fokon\u2019i Simeona no hitoby eo anilany, ka i Selomiela zanak\u2019i Zorisaday no mpiadidy eo amin\u2019ny taranak\u2019i Simeona.",
        "13": "Telonjato sy sivy arivo sy dimy alina ireo lehilahy ao amin\u2019ny tafik\u2019i Selomiela, izany hoe ireo voasoratra anarana.",
        "14": "Eo amin\u2019ny ilany iray kosa ny fokon\u2019i Gada, ka i Eliasafa zanak\u2019i Regoela no mpiadidy eo amin\u2019ny taranak\u2019i Gada.",
        "15": "Dimampolo sy eninjato sy dimy arivo sy efatra alina ireo lehilahy ao amin\u2019ny tafik\u2019i Eliasafa, izany hoe ireo voasoratra anarana.",
        "16": "\u201cNy voasoratra anarana rehetra ao amin\u2019ny tobin\u2019i Robena dia dimampolo sy efajato sy arivo sy dimy alina sy iray hetsy, araka ny tafiny avy. Izy ireo no hiainga faharoa.",
        "17": "\u201cRehefa hifindra ny tranolay fihaonana, dia ho eo afovoan\u2019ireo toby no hisy ny tobin\u2019ny Levita. \u201cAraka izay hitobian\u2019ireo foko ihany no hiaingany, samy amin\u2019ny filaharany avy, araka ny fizarana misy azy.",
        "18": "\u201cNy fizarana misy ny tobin\u2019i Efraima, araka ny tafiny avy, dia ho eo andrefana. I Elisama zanak\u2019i Amihoda no mpiadidy eo amin\u2019ny taranak\u2019i Efraima.",
        "19": "Dimanjato sy efatra alina ireo lehilahy ao amin\u2019ny tafik\u2019i Elisama, izany hoe ireo voasoratra anarana.",
        "20": "Ny fokon\u2019i Manase no ho eo anilany, ka i Gamaliela zanak\u2019i Pedazora no mpiadidy eo amin\u2019ny taranak\u2019i Manase.",
        "21": "Roanjato sy roa arivo sy telo alina ireo lehilahy ao amin\u2019ny tafik\u2019i Gamaliela, izany hoe ireo voasoratra anarana.",
        "22": "Eo amin\u2019ny ilany iray kosa ny fokon\u2019i Benjamina, ka i Abidana zanak\u2019i Gideony no mpiadidy eo amin\u2019ny taranak\u2019i Benjamina.",
        "23": "Efajato sy dimy arivo sy telo alina ireo lehilahy ao amin\u2019ny tafik\u2019i Abidana, izany hoe ireo voasoratra anarana.",
        "24": "\u201cNy voasoratra anarana rehetra ao amin\u2019ny tobin\u2019i Efraima dia zato sy valo arivo sy iray hetsy, araka ny tafiny avy. Izy ireo no hiainga fahatelo.",
        "25": "\u201cNy fizarana misy ny tobin\u2019i Dana dia ho eo avaratra, araka ny tafiny avy. I Ahiezera zanak\u2019i Amisaday no mpiadidy eo amin\u2019ny taranak\u2019i Dana.",
        "26": "Fitonjato sy roa arivo sy enina alina ireo lehilahy ao amin\u2019ny tafik\u2019i Ahiezera, izany hoe ireo voasoratra anarana.",
        "27": "Ny fokon\u2019i Asera no hitoby eo anilany, ka i Pagiela zanak\u2019i Okrana no mpiadidy eo amin\u2019ny taranak\u2019i Asera.",
        "28": "Dimanjato sy arivo sy efatra alina ireo lehilahy ao amin\u2019ny tafik\u2019i Pagiela, izany hoe ireo voasoratra anarana.",
        "29": "Eo amin\u2019ny ilany iray kosa ny fokon\u2019i Naftaly, ka i Ahira zanak\u2019i Enana no mpiadidy eo amin\u2019ny taranak\u2019i Naftaly.",
        "30": "Efajato sy telo arivo sy dimy alina ireo lehilahy ao amin\u2019ny tafik\u2019i Ahira, izany hoe ireo voasoratra anarana.",
        "31": "\u201cNy voasoratra anarana rehetra ao amin\u2019ny tobin\u2019i Dana dia eninjato sy fito arivo sy dimy alina sy iray hetsy. Izy ireo no hiainga farany, araka ireo fizarana misy azy avy.\u201d",
        "32": "Ireo no voasoratra anarana tamin\u2019ny zanak\u2019Israely, araka ny fianakaviambe avy amin\u2019ireo rainy. Ny voasoratra anarana rehetra tao amin\u2019ireo toby, araka ny tafiny avy, dia dimampolo sy dimanjato sy telo arivo sy enina hetsy.",
        "33": "Ny Levita kosa anefa tsy mba nosoratana anarana niaraka tamin\u2019ny zanak\u2019Israely, araka izay nandidian\u2019i Jehovah an\u2019i Mosesy.",
        "34": "Dia nanao araka izay rehetra nandidian\u2019i Jehovah an\u2019i Mosesy ny zanak\u2019Israely. Toy izany no nitobian\u2019izy ireo, araka ny fizarana nisy azy avy, ary toy izany koa no niaingany, niaraka tamin\u2019ny fianakaviany avy, araka ny fianakaviambe avy amin\u2019ireo rainy."
    },
    "3": {
        "1": "Ireto avy ny taranak\u2019i Arona sy Mosesy, tamin\u2019ny andro nitenenan\u2019i Jehovah tamin\u2019i Mosesy teo amin\u2019ny Tendrombohitra Sinay.",
        "2": "Koa ireto avy ny anaran\u2019ny zanakalahin\u2019i Arona: Nadaba lahimatoa, sy Abiho sy Eleazara ary Itamara.",
        "3": "Ireo no anaran\u2019ny zanak\u2019i Arona, dia ireo mpisorona voahosotra nomena fahefana * hanao ny asan\u2019ny mpisorona.",
        "4": "Maty teo anatrehan\u2019i Jehovah anefa i Nadaba sy Abiho, rehefa nanolotra afo tsy ara-dal\u00e0na teo anatrehan\u2019i Jehovah, tany an-tany efitr\u2019i Sinay. Ary tsy nanan-janaka izy roa lahy. Fa i Eleazara sy Itamara kosa mbola nanao ny asan\u2019ny mpisorona niaraka tamin\u2019i Arona rainy.",
        "5": "Ary hoy i Jehovah tamin\u2019i Mosesy:",
        "6": "\u201cAmpanatony ny fokon\u2019i Levy, ka asaivo mijoro eo anatrehan\u2019i Arona mpisorona, mba hanampy azy.",
        "7": "Hanao ny adidiny aminy sy ny adidiny amin\u2019ny vahoaka manontolo, eo anoloan\u2019ny tranolay fihaonana, izy ireo ka hanao ny fanompoana momba ny tranolay.",
        "8": "Ary hikarakara ny fitaovana rehetran\u2019ny tranolay fihaonana izy ireo ka hanao ny andraikitry ny zanak\u2019Israely, dia ny fanompoana momba ny tranolay.",
        "9": "Omeo an\u2019i Arona sy ny zanany ny Levita, fa alaina avy amin\u2019ny zanak\u2019Israely izy ireo ka omena an\u2019i Arona.",
        "10": "Ary tendreo hanao ny asa fisoronana i Arona sy ny zanany. Hovonoina ho faty izay olon-kafa manatona ny toerana masina.\u201d",
        "11": "Hoy koa i Jehovah tamin\u2019i Mosesy:",
        "12": "\u201cAlaiko ny Levita eo amin\u2019ny zanak\u2019Israely, ho solon\u2019ny lahimatoa rehetra izay voalohan-teraka eo amin\u2019ny zanak\u2019Israely. Dia ho ahy ny Levita,",
        "13": "fa ahy ny lahimatoa rehetra. Tamin\u2019ilay andro namonoako ny lahimatoa rehetra tany Ejipta, dia nohamasiniko ho ahy ny lahimatoa rehetra teo amin\u2019ny Israely, na olona na biby. Dia ho ahy ireny. Izaho no Jehovah.\u201d",
        "14": "Ary hoy ihany i Jehovah tamin\u2019i Mosesy tany an-tany efitr\u2019i Sinay:",
        "15": "\u201cSoraty ny anaran\u2019ireo zanakalahin\u2019i Levy, araka ny fianakaviambe avy amin\u2019ireo rain\u2019izy ireo, araka ny fianakaviany avy. Hosoratanao ny anaran\u2019ny lahy rehetra hatramin\u2019ny iray volana no ho miakatra.\u201d",
        "16": "Dia nosoratan\u2019i Mosesy ny anaran\u2019izy ireo, araka ny baikon\u2019i Jehovah, araka izay nandidiana an\u2019i Mosesy.",
        "17": "Ary ireto avy ny anaran\u2019ny zanakalahin\u2019i Levy: Gersona sy Kehata ary Merary.",
        "18": "Ary ireto no anaran\u2019ny zanakalahin\u2019i Gersona, araka ny fianakaviany avy: Libny sy Simey.",
        "19": "Ary ny zanakalahin\u2019i Kehata, araka ny fianakaviany avy, dia i Amrama sy Jizara sy Hebrona ary Oziela.",
        "20": "Ary ny zanakalahin\u2019i Merary, araka ny fianakaviany avy, dia i Maly sy Mosy. Ireo no fianakavian\u2019ny Levita, araka ny fianakaviambe avy amin\u2019ireo rainy.",
        "21": "Avy tamin\u2019i Gersona ny fianakavian\u2019ny Libnita sy ny fianakavian\u2019ny Simeita. Ireo no fianakavian\u2019ny Gersonita.",
        "22": "Ny lahy rehetra hatramin\u2019ny iray volana no ho miakatra no nosoratana anarana, ka dimanjato sy fito arivo ny isan\u2019izy ireo.",
        "23": "Tao andamosin\u2019ny tranolay no nisy ireo fianakavian\u2019ny Gersonita. Nitoby teo andrefana izy ireo.",
        "24": "I Eliasafa, zanak\u2019i Laela no mpiadidy teo amin\u2019ny fianakaviamben\u2019ny * Gersonita.",
        "25": "Ary ny andraikitry ny taranak\u2019i Gersona tao amin\u2019ny tranolay fihaonana dia ny tranolay, sy ny rakony, sy ny lamba fanakonana an\u2019ilay fidirana amin\u2019ny tranolay fihaonana,",
        "26": "sy ny fefy lamban\u2019ny tokotany, sy ny lamba fanakonana an\u2019ilay fidirana mankao amin\u2019ny tokotany izay manodidina ny tranolay sy ny alitara, ary ny tady fanenjanan-day, eny, ny zava-drehetra mifandray amin\u2019izany fanompoana izany.",
        "27": "Ary avy tamin\u2019i Kehata ny fianakavian\u2019ny Amramita sy ny fianakavian\u2019ny Jizarita sy ny fianakavian\u2019ny Hebronita ary ny fianakavian\u2019ny Ozielita. Ireo no fianakavian\u2019ny Kehatita.",
        "28": "Eninjato sy valo arivo ny isan\u2019ny lahy rehetra hatramin\u2019ny iray volana no ho miakatra. Nanao ny andraikiny tamin\u2019ny toerana masina ireo.",
        "29": "Ary nitoby teo amin\u2019ny lafiny atsimo amin\u2019ny tranolay ireo fianakavian\u2019ny taranak\u2019i Kehata.",
        "30": "I Elizafana, zanak\u2019i Oziela no mpiadidy teo amin\u2019ny fianakaviamben\u2019ireo fianakavian\u2019ny Kehatita.",
        "31": "Ary ny andraikitr\u2019izy ireo dia ny Vata, sy ny latabatra, sy ny fitoeran-jiro, sy ireo alitara, sy ireo fitaovan\u2019ny toerana masina nampiasainy tamin\u2019ny fanompoana, ary ny lamba fanakonana, eny, ny zava-drehetra mifandray amin\u2019izany fanompoana izany.",
        "32": "Ary i Eleazara zanak\u2019i Arona mpisorona no lehiben\u2019ireo mpiadidy teo amin\u2019ny Levita. Izy no mpiandraikitra an\u2019ireo nanao ny andraikiny tamin\u2019ny toerana masina.",
        "33": "Ary avy tamin\u2019i Merary ny fianakavian\u2019ny Malita sy ny fianakavian\u2019ny Mosita. Ireo no fianakavian\u2019i Merary.",
        "34": "Ny lahy rehetra hatramin\u2019ny iray volana no ho miakatra no nosoratana anarana, ka roanjato sy enina arivo ny isan\u2019izy ireo.",
        "35": "I Zoriela zanak\u2019i Abihaila no mpiadidy teo amin\u2019ny fianakaviamben\u2019ireo fianakavian\u2019i Merary. Nitoby teo amin\u2019ny lafiny avaratra amin\u2019ny tranolay izy ireo.",
        "36": "Ary ny andraikitry ny taranak\u2019i Merary dia ny rafitry ny tranolay sy ny barany sy ny andry sy ny faladia itsatohany sy ny fitaovany rehetra, dia ny zava-drehetra mifandray amin\u2019izany fanompoana izany.",
        "37": "Andraikiny koa ireo andry manodidina ny tokotany sy ny faladia itsatohany sy ny fantsika be fanenjanan-day ary ny tady fanenjanan-day.",
        "38": "I Mosesy sy Arona mbamin\u2019ny zanany no nitoby teo anoloan\u2019ny tranolay teo atsinanana, teo anoloan\u2019ny tranolay fihaonana, nanandrify ny fiposahan\u2019ny masoandro. Izy ireo no nanana andraikitra tamin\u2019ny toerana masina, dia ny andraikitra tokony ho nataon\u2019ny zanak\u2019Israely. Ary raha misy olon-kafa manatona ho eo amin\u2019ny toerana masina, dia hovonoina ho faty.",
        "39": "Roa arivo sy roa alina ny Levita rehetra voasoratra anarana. I Mosesy sy Arona no nanoratra ny anaran\u2019izy ireo, araka ny fianakaviany avy, dia ny lahy rehetra hatramin\u2019ny iray volana no ho miakatra, araka ny baikon\u2019i Jehovah.",
        "40": "Ary hoy i Jehovah tamin\u2019i Mosesy: \u201cSoraty ny anaran\u2019ny lahimatoa rehetra amin\u2019ny zanak\u2019Israely hatramin\u2019ny iray volana no ho miakatra, ka raiso ny isany.",
        "41": "Ary alaivo ho ahy ny Levita ho solon\u2019ny lahimatoa rehetra amin\u2019ny zanak\u2019Israely. Alaivo ho ahy koa ny biby fiompin\u2019ny Levita, ho solon\u2019ny voalohan-teraka rehetra amin\u2019ny biby fiompin\u2019ny zanak\u2019Israely. Izaho no Jehovah.\u201d",
        "42": "Dia nosoratan\u2019i Mosesy ny anaran\u2019ny lahimatoa rehetra tamin\u2019ny zanak\u2019Israely, araka izay nandidian\u2019i Jehovah azy.",
        "43": "Ny lahimatoa rehetra hatramin\u2019ny iray volana no ho miakatra no nosoratana anarana, ka telo amby fitopolo sy roanjato sy roa arivo sy roa alina ny isan\u2019izy ireo.",
        "44": "Hoy koa i Jehovah tamin\u2019i Mosesy:",
        "45": "\u201cAlaivo ny Levita ho solon\u2019ny lahimatoa rehetra amin\u2019ny zanak\u2019Israely, ary ny biby fiompin\u2019ny Levita ho solon\u2019ny biby fiompin\u2019izy ireo. Dia ho ahy ny Levita. Izaho no Jehovah.",
        "46": "Mihoatra telo amby fitopolo sy roanjato amin\u2019ny Levita anefa ny isan\u2019ny lahimatoan\u2019ny zanak\u2019Israely. Mba hanavotana an\u2019ireo mihoatra ireo,",
        "47": "dia mak\u00e0 sekely * dimy ho takalon\u2019ny tsirairay aminy. Araka ny sekelin\u2019ny toerana masina no hakanao azy. Gera * roapolo ny sekely iray.",
        "48": "Ary omeo an\u2019i Arona sy ny zanany ilay vola, ho vidim-panavotana an\u2019ireo mihoatra ireo.\u201d",
        "49": "Koa nalain\u2019i Mosesy ny vola vidim-panavotana avy tamin\u2019ireo nihoatra ireo, dia ireo nihoatra tamin\u2019izay efa navotan\u2019ny Levita.",
        "50": "Avy tamin\u2019ny lahimatoan\u2019ny zanak\u2019Israely no nakany ny vola, dia sekely dimy amby enimpolo sy telonjato sy arivo, araka ny sekelin\u2019ny toerana masina.",
        "51": "Dia nomen\u2019i Mosesy an\u2019i Arona sy ny zanany ny vola vidim-panavotana, araka ny baikon\u2019i Jehovah, araka izay nandidian\u2019i Jehovah an\u2019i Mosesy."
    },
    "4": {
        "1": "Ary hoy i Jehovah tamin\u2019i Mosesy sy Arona:",
        "2": "\u201cIsao ny taranak\u2019i Kehata, izay anisan\u2019ny taranak\u2019i Levy, araka ny fianakaviany avy, araka ny fianakaviambe avy amin\u2019ireo rain\u2019izy ireo,",
        "3": "dia ny telopolo taona ka hatramin\u2019ny dimampolo taona, izany hoe izay rehetra ho anisan\u2019ny antoko-mpanompo, mba hanao ny asa ao amin\u2019ny tranolay fihaonana.",
        "4": "\u201cIzao no fanompoan\u2019ny taranak\u2019i Kehata ao amin\u2019ny tranolay fihaonana, ary zavatra masina indrindra izany:",
        "5": "Hiditra i Arona sy ireo zanany lahy rehefa hiainga ny toby, ka hampidina ny ridao fanakonana, ary iny no hanaronany ny Vata misy ny tenin\u2019ny vavolombelona.",
        "6": "Horakofany hoditra faoky * eo amboniny, ary hamelarany lamba manga eo ambonin\u2019io. Dia hatsofony ireo bao filanjana ny Vata.",
        "7": "\u201cAry hamelatra lamba manga eo ambonin\u2019ny latabatry ny mofo aseho izy ireo, ka hataony eo ambonin\u2019io ny vilia sy ny kaopy sy ny vilia baolina ary ny zingan\u2019ny fanatitra zava-pisotro. Tokony ho eo ambonin\u2019ilay latabatra foana ny mofo, izay fanatitra atolotra mandrakariva.",
        "8": "Ary hamelatra lamba mena midorehitra eo ambonin\u2019ireo izy. Dia horakofany hoditra faoky ilay latabatra, ary hatsofony ireo bao filanjana azy.",
        "9": "Ary haka lamba manga izy ireo hanaronany ny fitoeran-jiro, mbamin\u2019ny jirony, sy ny fihazonana lahin-jiro, sy ny fitondrana afo, ary ny fitoera-menaka rehetra ampiasain\u2019izy ireo hikarakarana tsy tapaka ny jiro.",
        "10": "Hataony ao anaty rakotra vita amin\u2019ny hoditra faoky ny fitoeran-jiro sy ny fitaovana rehetra miaraka aminy, ka hataony eo ambonin\u2019ny bao filanjana.",
        "11": "Ary hamelatra lamba manga eo ambonin\u2019ny alitara volamena izy ireo. Dia horakofany hoditra faoky ilay izy, ary hatsofony ny bao filanjana azy.",
        "12": "Halain\u2019izy ireo ny fitaovam-panompoana rehetra, izay ampiasainy hanompoana tsy tapaka ao amin\u2019ny toerana masina, ka hataony ao anaty lamba manga. Dia hosaronany hoditra faoky ireo, ka hataony eo ambonin\u2019ny bao filanjana.",
        "13": "\u201cAry hanala ny lavenona feno menaka eo amin\u2019ny alitara izy ireo, dia hamelatra lamba volonondry nolokoana volomparasy somary mena, eo amboniny.",
        "14": "Hataony eo ambonin\u2019ny alitara ny fitaovana rehetra ampiasainy hanompoana tsy tapaka eo, dia ny fitondrana afo sy ny fitrebika sy ny lapelina ary ny vilia baolina, eny, ny fitaovana rehetran\u2019ny alitara. Dia hamelatra hoditra faoky handrakofana ny alitara izy ireo, ary hanatsofoka ny bao filanjana azy.",
        "15": "\u201cAry rehefa hiainga ny toby, dia tokony ho efa vitan\u2019i Arona sy ny zanany lahy ny fandrakofana ny toerana masina mbamin\u2019ny fitaovany rehetra. Aorian\u2019izay vao hiditra ny taranak\u2019i Kehata mba hilanja an\u2019ireo, nefa tsy hikasika ny toerana masina izy ireo sao ho faty. Ireo zavatra ireo no anjara entan\u2019ny taranak\u2019i Kehata ao amin\u2019ny tranolay fihaonana.",
        "16": "\u201cAry ny andraikitr\u2019i Eleazara zanak\u2019i Arona mpisorona dia ny menaky ny jiro sy ny emboka manitra sy ny fanatitra varimbazaha atolotra tsy tapaka ary ny menaka masina fanosorana, eny, andraikiny ny tranolay manontolo sy ny ao anatiny rehetra, izany hoe ny toerana masina sy ny fitaovany.\u201d",
        "17": "Hoy koa i Jehovah tamin\u2019i Mosesy sy Arona:",
        "18": "\u201cTandremo sao ho ripaka tsy hisy eo amin\u2019ny Levita ny fokon\u2019ireo fianakavian\u2019ny Kehatita.",
        "19": "Fa izao no ataovy mba ho velona foana izy ka tsy ho faty raha manatona an\u2019ireo zavatra masina indrindra: Hiditra i Arona sy ny zanany lahy, ka hanendry azy tsirairay ho amin\u2019ny fanompoany sy ny anjara entany avy.",
        "20": "Tsy tokony hiditra hijery ireo zava-masina anefa izy ireo na dia indray mipy maso aza, sao ho faty.\u201d",
        "21": "Dia hoy i Jehovah tamin\u2019i Mosesy:",
        "22": "\u201cIsao ny taranak\u2019i Gersona, araka ny fianakaviambe avy amin\u2019ireo rain\u2019izy ireo, araka ny fianakaviany avy.",
        "23": "Ny telopolo taona ka hatramin\u2019ny dimampolo taona no hosoratanao anarana, dia izay rehetra ho anisan\u2019ny antoko-mpanompo, mba hanompo ao amin\u2019ny tranolay fihaonana.",
        "24": "Izao no fanompoan\u2019ireo fianakavian\u2019ny Gersonita, dia ny anjara fanompoany sy ny entana hoentiny:",
        "25": "Izy ireo no hitondra ny lamban\u2019ny tranolay, sy ny tranolay fihaonana, sy ny rakotra, sy ilay rakotra vita amin\u2019ny hoditra faoky izay eo amboniny, sy ny lamba fanakonana an\u2019ilay fidirana amin\u2019ny tranolay fihaonana,",
        "26": "sy ny fefy lamban\u2019ny tokotany, sy ny lamba fanakonana an\u2019ilay fidirana amin\u2019ny vavahadin\u2019ilay tokotany manodidina ny tranolay sy ny alitara, mbamin\u2019ny tady fanenjanan-day sy ny fitaovam-panompoana rehetra, ary ny zavatra rehetra ampiasaina hanaovana tsy tapaka ny asa. Izany no fanompoan\u2019izy ireo.",
        "27": "Araka ny baikon\u2019i Arona sy ny zanany no hanaovan\u2019ny taranak\u2019i Gersona ny fanompoany rehetra, dia izay rehetra anjara entany sy anjara fanompoany. Ary asaivo entin\u2019izy ireo ny entana rehetra tsy maintsy hoentiny.",
        "28": "Izany no fanompoan\u2019ireo fianakavian\u2019ny taranaky ny Gersonita ao amin\u2019ny tranolay fihaonana, ary eo ambany fitantanan\u2019i Itamara zanak\u2019i Arona mpisorona ny fanompoana tsy maintsy ataon\u2019izy ireo.",
        "29": "\u201cAry ny taranak\u2019i Merary kosa dia hosoratanao anarana araka ny fianakaviany avy, araka ny fianakaviambe avy amin\u2019ireo rain\u2019izy ireo.",
        "30": "Ny telopolo taona ka hatramin\u2019ny dimampolo taona no hosoratanao anarana, dia izay rehetra ho anisan\u2019ny antoko-mpanompo, mba hanao ny fanompoana momba ny tranolay fihaonana.",
        "31": "Ary izao no andraikiny, izany hoe ny anjara entany, araka ny fanompoany rehetra ao amin\u2019ny tranolay fihaonana: Ny rafitry ny tranolay sy ny barany sy ny andry ary ny faladia itsatohany,",
        "32": "sy ireo andry manodidina ny tokotany sy ny faladia itsatohany sy ny fantsika be fanenjanan-day sy ny tady fanenjanan-day ary ny fitaovany rehetra mbamin\u2019ny fanompoana rehetra mifandray amin\u2019izany. Araka ny anaran\u2019izy ireo avy no hanendrenareo azy hitondra ny fitaovana tsy maintsy hoentiny.",
        "33": "Izany no fanompoan\u2019ireo fianakavian\u2019ny taranak\u2019i Merary, araka ny fanompoany rehetra ao amin\u2019ny tranolay fihaonana, eo ambany fitantanan\u2019i Itamara zanak\u2019i Arona mpisorona.\u201d",
        "34": "Dia nosoratan\u2019i Mosesy sy Arona mbamin\u2019ny mpiadidy vahoaka ny anaran\u2019ireo taranaky ny Kehatita, araka ny fianakaviany avy, araka ny fianakaviambe avy amin\u2019ireo rainy,",
        "35": "dia ny telopolo ka hatramin\u2019ny dimampolo taona, izany hoe izay rehetra anisan\u2019ny antoko-mpanompo, mba hanompo ao amin\u2019ny tranolay fihaonana.",
        "36": "Ary dimampolo sy fitonjato sy roa arivo no voasoratra anarana tamin\u2019izy ireo, araka ny fianakaviany avy.",
        "37": "Ireo no voasoratra anarana tamin\u2019ny fianakavian\u2019ny Kehatita, dia izay rehetra nanompo tao amin\u2019ny tranolay fihaonana. I Mosesy sy Arona no nanoratra ny anarany, araka ny baikon\u2019i Jehovah nampitaina tamin\u2019i Mosesy.",
        "38": "Ny voasoratra anarana tamin\u2019ny taranak\u2019i Gersona, araka ny fianakaviany avy, araka ny fianakaviambe avy amin\u2019ireo rain\u2019izy ireo,",
        "39": "dia ny telopolo taona ka hatramin\u2019ny dimampolo taona, izany hoe izay rehetra anisan\u2019ny antoko-mpanompo, mba hanompo ao amin\u2019ny tranolay fihaonana,",
        "40": "eny, ireo voasoratra anarana tamin\u2019izy ireo, araka ny fianakaviany avy, araka ny fianakaviambe avy amin\u2019ireo rainy, dia telopolo sy eninjato sy roa arivo.",
        "41": "Ireo no voasoratra anarana tamin\u2019ny fianakavian\u2019ny taranak\u2019i Gersona, dia izay rehetra nanompo tao amin\u2019ny tranolay fihaonana. I Mosesy sy Arona no nanoratra ny anarany, araka ny baikon\u2019i Jehovah.",
        "42": "Ny voasoratra anarana tamin\u2019ny fianakavian\u2019ny taranak\u2019i Merary, araka ny fianakaviany avy, araka ny fianakaviambe avy amin\u2019ireo rain\u2019izy ireo,",
        "43": "dia ny telopolo taona ka hatramin\u2019ny dimampolo taona, izany hoe izay rehetra anisan\u2019ny antoko-mpanompo, mba hanompo ao amin\u2019ny tranolay fihaonana,",
        "44": "eny, ireo voasoratra anarana tamin\u2019izy ireo, araka ny fianakaviany avy, dia roanjato sy telo arivo.",
        "45": "Ireo no voasoratra anarana tamin\u2019ny fianakavian\u2019ny taranak\u2019i Merary. I Mosesy sy Arona no nanoratra ny anarany, araka ny baikon\u2019i Jehovah nampitaina tamin\u2019i Mosesy.",
        "46": "Nanoratra ny anaran\u2019ny Levita i Mosesy sy Arona ary ny mpiadidy teo amin\u2019ny Israely, ka ny voasoratra anarana rehetra, araka ny fianakaviany avy, araka ny fianakaviambe avy amin\u2019ireo rainy,",
        "47": "dia ny telopolo taona ka hatramin\u2019ny dimampolo taona, izany hoe izay rehetra hanao ny fanompoana mafy sy ny fitondrana entana ao amin\u2019ny tranolay fihaonana,",
        "48": "eny, izay voasoratra anarana dia valopolo sy dimanjato sy valo arivo.",
        "49": "Araka ny baikon\u2019i Jehovah no nanoratana ny anaran\u2019izy ireo tamin\u2019ny alalan\u2019i Mosesy, ka samy nanana ny fanompoany sy ny anjara entany avy ny tsirairay. Nosoratana anarana izy ireo, araka izay nandidian\u2019i Jehovah an\u2019i Mosesy."
    },
    "5": {
        "1": "Hoy koa i Jehovah tamin\u2019i Mosesy:",
        "2": "\u201cOmeo baiko ny zanak\u2019Israely mba havoakany eny ivelan\u2019ny toby ny olona rehetra boka, na misy tsiranoka mivoaka amin\u2019ny taovam-pananahany, na maloto satria nikasika faty. *",
        "3": "Avoahy ireny, na lahy na vavy. Avoahy eny ivelan\u2019ny toby ireny mba tsy handotoany ny toby, satria mitoetra eo anivon\u2019ny vahoaka ao amin\u2019ireo toby aho.\u201d",
        "4": "Dia nanao izany ny zanak\u2019Israely, ka navoakany teny ivelan\u2019ny toby ireny. Araka izay nandidian\u2019i Jehovah an\u2019i Mosesy no nataon\u2019izy ireo.",
        "5": "Ary hoy ihany i Jehovah tamin\u2019i Mosesy:",
        "6": "\u201cLazao amin\u2019ny zanak\u2019Israely hoe: \u2018Raha misy lehilahy na vehivavy manao ny iray amin\u2019ireo fahotana mpahazo ny olombelona, ka mivadika amin\u2019i Jehovah, dia ho meloka tokoa izy. *",
        "7": "Ary tsy maintsy miaiky ny fahotany izy, ka hanonitra manontolo an\u2019ilay zavatra nahameloka azy, sady mbola hanampy ampahadiminy. Dia homeny an\u2019ilay nanaovany fahadisoana izany.",
        "8": "Raha toa anefa ilay nanaovany fahadisoana ka tsy manana havana akaiky azo omena an\u2019ilay onitra noho ny heloka vitany, dia ho lasan\u2019ny mpisorona ilay onitra omena an\u2019i Jehovah, ankoatra ny ondrilahy fandrakofam-pahotana, izay handrakofan\u2019ny mpisorona ny fahotan\u2019ilay meloka.",
        "9": "\u201c\u2018Ho an\u2019ny mpisorona ny fanomezana rehetra avy amin\u2019ny zava-masina rehetra hatolotry ny zanak\u2019Israely an\u2019io mpisorona io.",
        "10": "Ho azy foana ny zava-masina hatolotry ny tsirairay. Izay homen\u2019ny tsirairay ho an\u2019ny mpisorona, dia ho azy.\u2019\u201d",
        "11": "Hoy koa i Jehovah tamin\u2019i Mosesy:",
        "12": "\u201cMitenena amin\u2019ny zanak\u2019Israely hoe: \u2018Mety hisy vehivavy vadin\u2019olona miala amin\u2019ny lala-mahitsy ka mivadika amin\u2019ny vadiny,",
        "13": "satria nisy lehilahy hafa nanao firaisana taminy ka nisy tsirinaina nandeha, nefa tsy hitan\u2019ny mason\u2019ny vadiny izany nataony izany sady tsy nisy nahafantatra mihitsy. Efa nandoto ny tenany ravehivavy, nefa tsy misy vavolombelona hiampanga azy ary tsy tratra izy.",
        "14": "Raha lasa saro-piaro ralehilahy ka niahiahy ny vadiny ho nivadika taminy, ary efa nandoto ny tenany tokoa ravehivavy, na koa lasa saro-piaro ralehilahy ka niahiahy ny vadiny ho nivadika taminy, nefa tsy nandoto ny tenany ravehivavy,",
        "15": "dia hoentin-dralehilahy any amin\u2019ny mpisorona ilay vadiny, ary hoentiny miaraka aminy koa ny fanatitra aterin-dravehivavy, dia lafarinina ampahafolon\u2019ny efaha * vita tamin\u2019ny vary orza. Tsy horarahany menaka eo ambonin\u2019io sady tsy hasiany ditin-kazo manitra, satria fanatitra varimbazaha atolotra noho ny fahasarotam-piaro izany, dia fanatitra fahatsiarovana izay mampahatsiahy fahadisoana.",
        "16": "\u201c\u2018Ary hampanatonin\u2019ny mpisorona ravehivavy ka hasainy mijoro eo anatrehan\u2019i Jehovah.",
        "17": "Dia haka rano madio * amin\u2019ny zinga tanimanga ilay mpisorona, ary haka vovoka eo amin\u2019ny tany itoeran\u2019ny tranolay izy, ka hanao izany ao anatin\u2019ilay rano.",
        "18": "Ary hasain\u2019ny mpisorona mijoro eo anatrehan\u2019i Jehovah ravehivavy, ka hovahany ny volon-dohan-dravehivavy. Koa hataony eo am-pelatanan-dravehivavy ny fanatitra fahatsiarovana, dia ilay fanatitra varimbazaha atolotra noho ny fahasarotam-piaro. Ho eny an-tanan\u2019ny mpisorona kosa ny rano mangidy mitondra ozona.",
        "19": "\u201c\u2018Ary hampianiana an-dravehivavy ny mpisorona ka hilaza aminy hoe: \u201cRaha tsy nisy lehilahy nanao firaisana taminao, ary tsy niala tamin\u2019ny lala-mahitsy ianao ka tsy nandoto ny tenanao raha mbola eo ambany fahefan\u2019ny vadinao, dia aoka tsy hisy vokany aminao ity rano mangidy mitondra ozona ity.",
        "20": "Fa raha niala tamin\u2019ny lala-mahitsy kosa ianao nefa mbola eo ambany fahefan\u2019ny vadinao, ary efa nandoto ny tenanao satria nisy lehilahy nanao firaisana taminao ankoatra ny vadinao...\u201d",
        "21": "Ary hasain\u2019ny mpisorona mianiana sy miozona ravehivavy. Dia hilaza amin-dravehivavy ny mpisorona hoe: \u201cHataon\u2019i Jehovah ho fanozonana sy ho fianianana eo anivon\u2019ny firenenao anie ianao, ka havelan\u2019i Jehovah hikainkona ny fenao, * ary hibontsina ny kibonao!",
        "22": "Ary hiditra ao amin\u2019ny tsinainao ity rano mitondra ozona ity, ka hampibontsina ny kibonao sy hampikainkona ny fenao.\u201d Dia hiteny ravehivavy hoe: \u201cAmena! * Amena!\u201d",
        "23": "\u201c\u2018Ary hosoratan\u2019ny mpisorona amin\u2019ny boky ireo ozona ireo ka hofafany ao anatin\u2019ilay rano mangidy.",
        "24": "Dia hampisotroiny an-dravehivavy ilay rano mangidy mitondra ozona, ka hiditra ao anatiny ho zava-mangidy izany.",
        "25": "Ary halain\u2019ny mpisorona eny an-tanan-dravehivavy ilay fanatitra varimbazaha atolotra noho ny fahasarotam-piaro, ka hahetsiketsiny * eo anatrehan\u2019i Jehovah, dia hoentiny ho eo akaikin\u2019ny alitara.",
        "26": "Hakan\u2019ny mpisorona ilay fanatitra varimbazaha ho fampahatsiahivana, ka hodorany eo ambony alitara mba hidona-tsetroka. Ary hampisotroiny an-dravehivavy ilay rano avy eo.",
        "27": "Rehefa avy nampisotroiny an-dravehivavy ilay rano, ary raha nandoto ny tenany izy ka nivadika tamin\u2019ny vadiny, dia hiditra ao anatiny ho zava-mangidy ilay rano mitondra ozona, ka hibontsina ny kibony sady hikainkona ny feny, ary ho lasa fanozonana eo anivon\u2019ny fireneny izy.",
        "28": "Raha tsy nandoto ny tenany kosa anefa ravehivavy fa madio, dia tsy hiharan\u2019izany sazy izany izy. Ary hataon\u2019ny vadiny izay hahabevohoka azy.",
        "29": "\u201c\u2018Izany no lal\u00e0na momba ny fahasarotam-piaro, raha misy vehivavy miala amin\u2019ny lala-mahitsy nefa mbola eo ambany fahefan\u2019ny vadiny ka tena nandoto ny tenany,",
        "30": "na koa misy lehilahy lasa saro-piaro, ka miahiahy ny vadiny ho nivadika taminy. Dia hasainy mijoro eo anatrehan\u2019i Jehovah ravehivavy, ka hampiharin\u2019ny mpisorona aminy izany lal\u00e0na rehetra izany.",
        "31": "Ary tsy hanan-tsiny ralehilahy, fa ny vadiny kosa hampamoahina noho ny fahadisoany.\u2019\u201d"
    },
    "6": {
        "1": "Hoy koa i Jehovah tamin\u2019i Mosesy:",
        "2": "\u201cMitenena amin\u2019ny zanak\u2019Israely hoe: \u2018Raha misy lehilahy na vehivavy manao voady manokana ho Nazirita eo anatrehan\u2019i Jehovah,",
        "3": "dia tokony hifady divay sy zava-pisotro mahamamo izy. Tsy hisotro ny vinaingitra vita amin\u2019ny divay na vita amin\u2019ny zava-pisotro mahamamo izy, na hisotro ranon-javatra vita amin\u2019ny voaloboka, na hihinana voaloboka lena na maina.",
        "4": "Tsy hihinana na inona na inona vita amin\u2019ny voaloboka mihitsy izy, na voaloboka manta na ny hoditry ny voaloboka aza, amin\u2019ny andro rehetra maha Nazirita azy.",
        "5": "\u201c\u2018Tsy hokasihin-kareza ny lohany amin\u2019ny andro rehetra anefany ny voadiny ho Nazirita. Mandra-pahatapitr\u2019ireo andro anokanany tena ho an\u2019i Jehovah, dia ho masina izy ka havelany ho lava ny volon-dohany.",
        "6": "Tsy mahazo manatona faty * izy amin\u2019ny andro rehetra anokanany tena ho an\u2019i Jehovah.",
        "7": "Tsy mahazo mandoto ny tenany izy, na dia amin\u2019ny fatin\u2019ny rainy na ny reniny na ny rahalahiny na ny anabaviny aza, satria ny volony lava no famantarana fa Nazirita eo anatrehan\u2019Andriamaniny izy.",
        "8": "\u201c\u2018Masina eo anatrehan\u2019i Jehovah izy amin\u2019ny andro rehetra maha Nazirita azy.",
        "9": "Fa raha misy olona maty tampoka kosa eo anilany ka voaloto izy, nefa mbola eo amin\u2019ny lohany ny famantarana ny maha Nazirita azy, dia hoharatany ny lohany amin\u2019ny andro hanekena azy ho madio. Amin\u2019ny andro fahafito no hanaratany azy.",
        "10": "Amin\u2019ny andro fahavalo kosa izy hitondra domohina roa na zana-boromailala roa any amin\u2019ny mpisorona, eo amin\u2019ny fidirana amin\u2019ny tranolay fihaonana.",
        "11": "Dia hataon\u2019ny mpisorona fanatitra noho ny ota ny iray, fa ny iray kosa ho fanatitra dorana, mba handrakofana ny fahotan\u2019ilay olona nanota noho izy nikasika faty. * Dia hanamasina ny lohany amin\u2019io andro io ilay olona.",
        "12": "Ho Nazirita eo anatrehan\u2019i Jehovah izy mandritra ireo andro maha Nazirita azy, ary hitondra ondrilahy kely tsy mihoatra ny herintaona izy ho fanatitra noho ny heloka. Tsy hisaina ireo andro teo aloha, satria nolotoiny ny maha Nazirita azy.",
        "13": "\u201c\u2018Ary izao no lal\u00e0na momba ny Nazirita: Rehefa tapitra ireo andro maha Nazirita azy, dia hoentina eo amin\u2019ny fidirana amin\u2019ny tranolay fihaonana izy.",
        "14": "Ary izao no hatolony ho fanatitra ho an\u2019i Jehovah: Ondrilahy kely iray tsy misy kilema sady tsy mihoatra ny herintaona ho fanatitra dorana, sy ondrivavy kely iray tsy misy kilema sady tsy mihoatra ny herintaona ho fanatitra noho ny ota, sy ondrilahy iray tsy misy kilema ho sorona iombonana,",
        "15": "sy harona misy mofo boribory * vita amin\u2019ny lafarinina tsara toto tsy misy lalivay sady nafangaro menaka, ary mofo fisaka tsy misy lalivay sady nohosorana menaka, mbamin\u2019ny fanatitra varimbazaha sy ny fanatitra zava-pisotro ampiarahina amin\u2019ireo.",
        "16": "Haterin\u2019ny mpisorona eo anatrehan\u2019i Jehovah ireo, ka hatolony ny fanatitra noho ny ota sy ny fanatitra dorana aterin\u2019ilay olona.",
        "17": "Hatolony ho an\u2019i Jehovah ho sorona iombonana ilay ondrilahy, miaraka amin\u2019ilay harona misy mofo tsy nasiana lalivay. Ary hatolony koa ny fanatitra varimbazaha sy ny fanatitra zava-pisotro ampiarahina amin\u2019ilay ondrilahy.",
        "18": "\u201c\u2018Ary eo amin\u2019ny fidirana amin\u2019ny tranolay fihaonana no hanaratan\u2019ilay Nazirita ny lohany, izay famantarana fa Nazirita izy. Dia halainy ilay volon-dohany maha Nazirita azy ka hataony ao anaty afo, eo ambanin\u2019ilay sorona iombonana.",
        "19": "Ary halain\u2019ny mpisorona ny sorok\u2019ilay ondrilahy, dia ny sorony iray efa nandrahoina, ary koa ny mofo boribory * iray tsy misy lalivay avy ao anatin\u2019ilay harona, mbamin\u2019ny mofo fisaka iray tsy misy lalivay, ka hataony eo am-pelatanan\u2019ilay Nazirita rehefa avy nasainy noharatana ilay famantarana ny maha Nazirita azy.",
        "20": "Dia hahetsiketsiky * ny mpisorona ho fanatitra ahetsiketsika eo anatrehan\u2019i Jehovah ireo. Zava-masina ho an\u2019ny mpisorona izany, miaraka amin\u2019ny tratran\u2019ilay ondrilahy atao fanatitra ahetsiketsika sy ny feny atao fanomezana. Mahazo misotro divay ilay Nazirita aorian\u2019izany.",
        "21": "\u201c\u2018Raha misy Nazirita mivoady fa hanao fanatitra ho an\u2019i Jehovah araka izay ananany, ankoatra izay efa takina aminy, dia tokony hanefa ny voadiny izy. Izany no lal\u00e0na momba ny Nazirita.\u2019\u201d",
        "22": "Dia hoy i Jehovah tamin\u2019i Mosesy:",
        "23": "\u201cLazao amin\u2019i Arona sy ny zanany hoe: \u2018Izao no tsodrano hataonareo amin\u2019ny zanak\u2019Israely:",
        "24": "\u201cHitahy anao sy hiaro anao anie i Jehovah!",
        "25": "Hampamirapiratra ny tavany aminao anie i Jehovah ka ho tsara fanahy aminao!",
        "26": "Hanandratra ny tavany aminao anie i Jehovah ka hanome anao fiadanana!\u201d\u2019",
        "27": "Ary hampiasa ny anarako eo amin\u2019ny zanak\u2019Israely izy ireo, mba hitahiako azy.\u201d"
    },
    "7": {
        "1": "Rehefa voatsangan\u2019i Mosesy ny tranolay, dia nohosorany sy nohamasininy tamin\u2019iny andro iny ihany ny tranolay sy ny kojakojany rehetra, mbamin\u2019ny alitara sy ny fitaovany rehetra. Koa nohosorany sy nohamasininy ireny.",
        "2": "Ary nanao fanatitra ireo mpiadidy teo amin\u2019ny Israely, dia ireo lohan\u2019ny fianakaviambe avy amin\u2019ireo rainy, izany hoe ireo mpiadidy teo amin\u2019ny foko sy mpanara-maso ny fanisam-bahoaka.",
        "3": "Koa nitondra ny fanatiny teo anatrehan\u2019i Jehovah ireo, dia sarety enina nitafo sy omby roa ambin\u2019ny folo, ka sarety iray no nomen\u2019ny mpiadidy roa, ary omby iray no nomen\u2019ny mpiadidy tsirairay. Ary nentin\u2019izy ireo teo anoloan\u2019ny tranolay ireny.",
        "4": "Dia hoy i Jehovah tamin\u2019i Mosesy:",
        "5": "\u201cRaiso ireo fanatitra nomeny ireo, satria ireo no hanaovana ny fanompoana ao amin\u2019ny tranolay fihaonana. Omeo ny Levita ireo, araka ny fanompoany avy.\u201d",
        "6": "Koa noraisin\u2019i Mosesy ireo sarety sy omby ka nomeny ny Levita.",
        "7": "Sarety roa sy omby efatra no nomeny ny taranak\u2019i Gersona, araka ny fanompoany,",
        "8": "ary sarety efatra sy omby valo no nomeny ny taranak\u2019i Merary, araka ny fanompoany. Teo ambany fitantanan\u2019i Itamara zanak\u2019i Arona mpisorona ireny rehetra ireny.",
        "9": "Tsy nomeny na inona na inona kosa anefa ny taranak\u2019i Kehata, satria nolanjain\u2019izy ireo teny an-tsorony ny fitaovana nampiasaina tao amin\u2019ny toerana masina.",
        "10": "Ary nanao ny fanatiny ny mpiadidy rehefa notokanana ny alitara, tamin\u2019ny andro nanosorana azy io, ka nitondra ny fanatiny teo anoloan\u2019ny alitara izy ireo.",
        "11": "Dia hoy i Jehovah tamin\u2019i Mosesy: \u201cMpiadidy iray no manatitra amin\u2019ny andro iray, ary mpiadidy hafa indray amin\u2019ny andro manaraka. Toy izany no hitondrany ny fanatiny hitokanana ny alitara.\u201d",
        "12": "Ny nitondra ny fanatiny tamin\u2019ny andro voalohany dia i Nasona zanak\u2019i Aminadaba, avy amin\u2019ny fokon\u2019i Joda.",
        "13": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "14": "kaopy volamena iray milanja sekely folo, feno emboka manitra;",
        "15": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "16": "zanak\u2019osy iray ho fanatitra noho ny ota;",
        "17": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Nasona zanak\u2019i Aminadaba.",
        "18": "Tamin\u2019ny andro faharoa, dia i Netanela zanak\u2019i Zoara, mpiadidy teo amin\u2019ny fokon\u2019i Isakara, no nanao fanatitra.",
        "19": "Ny nentiny hatao fanatitra dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "20": "kaopy volamena iray milanja sekely folo, feno emboka manitra;",
        "21": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "22": "zanak\u2019osy iray ho fanatitra noho ny ota;",
        "23": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Netanela zanak\u2019i Zoara.",
        "24": "Tamin\u2019ny andro fahatelo, dia ny mpiadidy teo amin\u2019ny taranak\u2019i Zebolona: Eliaba zanak\u2019i Helona.",
        "25": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "26": "kaopy volamena iray milanja sekely folo, feno emboka manitra;",
        "27": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "28": "zanak\u2019osy iray ho fanatitra noho ny ota;",
        "29": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Eliaba zanak\u2019i Helona.",
        "30": "Tamin\u2019ny andro fahefatra, dia ny mpiadidy teo amin\u2019ny taranak\u2019i Robena: Elizora zanak\u2019i Sedeora.",
        "31": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "32": "kaopy volamena iray milanja sekely folo, feno emboka manitra;",
        "33": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "34": "zanak\u2019osy iray ho fanatitra noho ny ota;",
        "35": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Elizora zanak\u2019i Sedeora.",
        "36": "Tamin\u2019ny andro fahadimy, dia ny mpiadidy teo amin\u2019ny taranak\u2019i Simeona: Selomiela zanak\u2019i Zorisaday.",
        "37": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "38": "kaopy volamena iray milanja sekely folo, feno emboka manitra;",
        "39": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "40": "zanak\u2019osy iray ho fanatitra noho ny ota;",
        "41": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Selomiela zanak\u2019i Zorisaday.",
        "42": "Tamin\u2019ny andro fahenina, dia ny mpiadidy teo amin\u2019ny taranak\u2019i Gada: Eliasafa zanak\u2019i Doela.",
        "43": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "44": "kaopy volamena iray milanja sekely folo, feno emboka manitra;",
        "45": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "46": "zanak\u2019osy iray ho fanatitra noho ny ota;",
        "47": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Eliasafa zanak\u2019i Doela.",
        "48": "Tamin\u2019ny andro fahafito, dia ny mpiadidy teo amin\u2019ny taranak\u2019i Efraima: Elisama zanak\u2019i Amihoda.",
        "49": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "50": "kaopy volamena iray milanja sekely folo, feno emboka manitra;",
        "51": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "52": "zanak\u2019osy iray ho fanatitra noho ny ota;",
        "53": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Elisama zanak\u2019i Amihoda.",
        "54": "Tamin\u2019ny andro fahavalo, dia ny mpiadidy teo amin\u2019ny taranak\u2019i Manase: Gamaliela zanak\u2019i Pedazora.",
        "55": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "56": "kaopy volamena iray milanja sekely folo, feno emboka manitra;",
        "57": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "58": "zanak\u2019osy iray ho fanatitra noho ny ota;",
        "59": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Gamaliela zanak\u2019i Pedazora.",
        "60": "Tamin\u2019ny andro fahasivy, dia ny mpiadidy teo amin\u2019ny taranak\u2019i Benjamina: Abidana zanak\u2019i Gideony.",
        "61": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "62": "kaopy volamena iray milanja sekely folo, feno emboka manitra;",
        "63": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "64": "zanak\u2019osy iray ho fanatitra noho ny ota;",
        "65": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Abidana zanak\u2019i Gideony.",
        "66": "Tamin\u2019ny andro fahafolo, dia ny mpiadidy teo amin\u2019ny taranak\u2019i Dana: Ahiezera zanak\u2019i Amisaday.",
        "67": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "68": "kaopy volamena iray milanja sekely folo, feno emboka manitra;",
        "69": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "70": "zanak\u2019osy iray ho fanatitra noho ny ota;",
        "71": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Ahiezera zanak\u2019i Amisaday.",
        "72": "Tamin\u2019ny andro fahiraika ambin\u2019ny folo, dia ny mpiadidy teo amin\u2019ny taranak\u2019i Asera: Pagiela zanak\u2019i Okrana.",
        "73": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "74": "kaopy volamena iray milanja sekely folo, feno emboka manitra;",
        "75": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "76": "zanak\u2019osy iray ho fanatitra noho ny ota;",
        "77": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Pagiela zanak\u2019i Okrana.",
        "78": "Tamin\u2019ny andro faharoa ambin\u2019ny folo, dia ny mpiadidy teo amin\u2019ny taranak\u2019i Naftaly: Ahira zanak\u2019i Enana.",
        "79": "Ny fanatiny dia vilia volafotsy iray milanja sekely telopolo amby zato, sy vilia baolina volafotsy iray milanja sekely fitopolo, araka ny sekelin\u2019ny toerana masina, ary samy feno lafarinina tsara toto nafangaro menaka ireo vilia ireo, hatao fanatitra varimbazaha;",
        "80": "kaopy volamena iray milanja sekely folo, feno emboka manitra;",
        "81": "vantotr\u2019ombilahy iray sy ondrilahy iray sy ondrilahy kely iray tsy mihoatra ny herintaona, ho fanatitra dorana;",
        "82": "zanak\u2019osy iray ho fanatitra noho ny ota;",
        "83": "omby roa sy ondrilahy dimy sy osilahy dimy ary ondrilahy kely dimy izay herintaona avy, ho sorona iombonana. Ireo no fanatitr\u2019i Ahira zanak\u2019i Enana.",
        "84": "Ireo no fanatitra avy tamin\u2019ny mpiadidy teo amin\u2019ny Israely rehefa notokanana ny alitara, tamin\u2019ny andro nanosorana azy io: Vilia volafotsy roa ambin\u2019ny folo, vilia baolina volafotsy roa ambin\u2019ny folo, kaopy volamena roa ambin\u2019ny folo.",
        "85": "Milanja sekely telopolo amby zato avy ny vilia volafotsy tsirairay, ary sekely fitopolo avy ny vilia baolina tsirairay, ka sekely efajato sy roa arivo, araka ny sekelin\u2019ny toerana masina, ny volafotsy rehetra nanaovana ireo vilia.",
        "86": "Ary milanja sekely folo avy, araka ny sekelin\u2019ny toerana masina, ireo kaopy volamena roa ambin\u2019ny folo feno emboka manitra, ka sekely roapolo amby zato ny volamena rehetra nanaovana ireo kaopy.",
        "87": "Ny biby rehetra natao fanatitra dorana dia ombilahy roa ambin\u2019ny folo, sy ondrilahy roa ambin\u2019ny folo, sy ondrilahy kely roa ambin\u2019ny folo izay herintaona avy, mbamin\u2019ny fanatitra varimbazaha nampiarahina taminy, ary zanak\u2019osy roa ambin\u2019ny folo natao fanatitra noho ny ota.",
        "88": "Ny biby rehetra natao sorona iombonana kosa dia ombilahy efatra amby roapolo, sy ondrilahy enimpolo, sy osilahy enimpolo, ary ondrilahy kely enimpolo izay herintaona avy. Ireo no fanatitra natao tamin\u2019ny fitokanana ny alitara, rehefa avy nohosorana izy io.",
        "89": "Isaky ny niditra tao amin\u2019ny tranolay fihaonana mba hiresaka tamin\u2019Andriamanitra i Mosesy, dia nandre an\u2019ilay feo niresaka taminy avy teo ambonin\u2019ny saron\u2019ilay Vata misy ny tenin\u2019ny vavolombelona, avy teo anelanelan\u2019ny kerobima roa. Ary niresaka taminy Andriamanitra."
    },
    "8": {
        "1": "Ary hoy i Jehovah tamin\u2019i Mosesy:",
        "2": "\u201cMitenena amin\u2019i Arona ka lazao aminy hoe: \u2018Rehefa mandrehitra ny jiro ianao, dia ataovy manazava ny faritra eo anoloan\u2019ny fitoeran-jiro ireo jiro fito.\u2019\u201d",
        "3": "Dia nanao izany i Arona. Nampirehetiny ny jiro mba hanazava an\u2019ilay faritra eo anoloan\u2019ny fitoeran-jiro, araka izay nandidian\u2019i Jehovah an\u2019i Mosesy.",
        "4": "Izao no fomba nanamboarana ny fitoeran-jiro: Volamena notefena tamin\u2019ny marotoa izy io, manomboka any amin\u2019ny tongony ka hatrany amin\u2019ireo felany. Araka ny fahitana nasehon\u2019i Jehovah an\u2019i Mosesy no nanaovany ny fitoeran-jiro.",
        "5": "Hoy koa i Jehovah tamin\u2019i Mosesy:",
        "6": "\u201cSaraho amin\u2019ny zanak\u2019Israely ny Levita ka diovy.",
        "7": "Izao no hataonao hanadiovana azy: Fafazo rano manadio ho afaka amin\u2019ny ota izy. Dia hoharatany ny tenany manontolo, ka hosasany ny akanjony ary hodioviny ny tenany.",
        "8": "Haka vantotr\u2019ombilahy izy ireo, ka lafarinina tsara toto nafangaro menaka no fanatitra varimbazaha hampiarahiny aminy. Ary haka vantotr\u2019ombilahy hafa iray ianao, ho fanatitra noho ny ota.",
        "9": "Ento eo anoloan\u2019ny tranolay fihaonana ny Levita, ary vorio ny vahoaka manontolo, dia ny zanak\u2019Israely.",
        "10": "Ento eo anatrehan\u2019i Jehovah ny Levita, ary hametraka ny tanany amin\u2019ny Levita ny zanak\u2019Israely.",
        "11": "Ary ny Levita dia hatolotr\u2019i Arona eo anatrehan\u2019i Jehovah ho fanatitra ahetsiketsika avy amin\u2019ny zanak\u2019Israely. Ary hanao ny fanompoana an\u2019i Jehovah izy ireo.",
        "12": "\u201cDia hametraka ny tanany eo amin\u2019ny lohan\u2019ireo omby ny Levita. Ary atolory ho fanatitra noho ny ota ny iray, fa ny iray kosa ho fanatitra dorana ho an\u2019i Jehovah, mba handrakofana ny fahotan\u2019ny Levita.",
        "13": "Ampijoroy eo anatrehan\u2019i Arona sy ny zanany lahy ny Levita ka atolory ho fanatitra ahetsiketsika ho an\u2019i Jehovah.",
        "14": "Ary saraho amin\u2019ny zanak\u2019Israely ny Levita, dia ho ahy izy ireo.",
        "15": "Hiditra hanompo ao amin\u2019ny tranolay fihaonana ny Levita avy eo. Koa diovy izy ireo ary atolory ho fanatitra ahetsiketsika.",
        "16": "Fa nomena ahy avy amin\u2019ny zanak\u2019Israely izy ireo. Alaiko ho ahy izy ireo, ho solon\u2019ny voalohan-teraka rehetra, dia ny lahimatoa rehetra eo amin\u2019ny zanak\u2019Israely.",
        "17": "Fa ahy ny lahimatoa rehetra eo amin\u2019ny zanak\u2019Israely, na olona na biby. Nohamasiniko ho ahy izy ireo tamin\u2019ilay andro namonoako ny lahimatoa rehetra tany Ejipta.",
        "18": "Koa halaiko ho solon\u2019ny lahimatoa rehetra eo amin\u2019ny zanak\u2019Israely ny Levita.",
        "19": "Ary homeko an\u2019i Arona sy ny zanany ny Levita, izay nalaina avy amin\u2019ny zanak\u2019Israely. Omena hanao ny fanompoana tokony hataon\u2019ny zanak\u2019Israely ao amin\u2019ny tranolay fihaonana izy ireo, sady handrakotra ny fahotan\u2019ny zanak\u2019Israely, mba tsy hisy loza hanjo ny zanak\u2019Israely noho ny nanatonany ny toerana masina.\u201d",
        "20": "Koa nanao izany tamin\u2019ny Levita i Mosesy sy Arona ary ny vahoaka manontolo, dia ny zanak\u2019Israely. Araka izay rehetra nandidian\u2019i Jehovah an\u2019i Mosesy momba ny Levita no nataon\u2019ny zanak\u2019Israely tamin\u2019izy ireo.",
        "21": "Dia nanadio ny tenany ny Levita, ary nanasa ny akanjony. Ary natolotr\u2019i Arona ho fanatitra ahetsiketsika teo anatrehan\u2019i Jehovah izy ireo. Koa nandrakotra ny fahotan\u2019izy ireo i Arona mba hanadiovana azy.",
        "22": "Avy eo dia niditra ny Levita mba hanao ny fanompoany tao amin\u2019ny tranolay fihaonana, teo anatrehan\u2019i Arona sy ny zanany. Araka izay nandidian\u2019i Jehovah an\u2019i Mosesy momba ny Levita no natao tamin\u2019izy ireo.",
        "23": "Ary hoy i Jehovah tamin\u2019i Mosesy:",
        "24": "\u201cIzao no hampiharina amin\u2019ny Levita: Ny dimy amby roapolo taona no ho miakatra no hiditra ho isan\u2019ireo manao ny fanompoana momba ny tranolay fihaonana.",
        "25": "Hitsahatra tsy ho isan\u2019ny mpanompo kosa izy eo amin\u2019ny fahadimampolo taonany, ka tsy hanompo intsony.",
        "26": "Dia hanampy an\u2019ireo rahalahiny manao adidy ao amin\u2019ny tranolay fihaonana izy, nefa tsy hanao fanompoana. Izany no hataonao amin\u2019ny Levita, momba ny andraikiny.\u201d"
    },
    "9": {
        "1": "Ary hoy i Jehovah tamin\u2019i Mosesy tany an-tany efitr\u2019i Sinay, tamin\u2019ny volana voalohany, tamin\u2019ny taona faharoa nivoahan\u2019izy ireo avy tany Ejipta:",
        "2": "\u201cTokony hikarakara ny sorona fanao amin\u2019ny Paska ny zanak\u2019Israely, amin\u2019ny fotoana voatondro.",
        "3": "Ny andro fahefatra ambin\u2019ny folon\u2019ity volana ity, eo anelanelan\u2019ny takariva roa, * no hikarakaranareo azy, amin\u2019ny fotoana voatondro. Araka ny lal\u00e0na rehetra sy araka izay rehetra fanao amin\u2019izy io no hikarakaranareo azy.\u201d",
        "4": "Ary niteny tamin\u2019ny zanak\u2019Israely i Mosesy mba hikarakara ny sorona fanao amin\u2019ny Paska.",
        "5": "Dia nokarakarain\u2019izy ireo ny sorona fanao amin\u2019ny Paska, tamin\u2019ny andro fahefatra ambin\u2019ny folon\u2019ny volana voalohany, teo anelanelan\u2019ny takariva roa, tany an-tany efitr\u2019i Sinay. Araka izay rehetra nandidian\u2019i Jehovah an\u2019i Mosesy no nataon\u2019ny zanak\u2019Israely.",
        "6": "Ary naloto ny olona sasany satria nikasika faty, hany ka tsy afaka nikarakara ny sorona fanao amin\u2019ny Paska izy ireo, tamin\u2019iny andro iny. Koa niseho teo anatrehan\u2019i Mosesy sy Arona izy ireo tamin\u2019izay.",
        "7": "Dia hoy ireo olona ireo taminy: \u201cMarina fa maloto izahay satria nikasika faty, nefa nahoana izahay no sakanana tsy hanolotra ny fanatitra ho an\u2019i Jehovah amin\u2019ny fotoana voatondro, miaraka amin\u2019ny zanak\u2019Israely?\u201d",
        "8": "Dia hoy i Mosesy tamin\u2019ireo: \u201cMijan\u00f2na eto aloha, mandra-pahafantatro izay didin\u2019i Jehovah momba anareo.\u201d",
        "9": "Ary hoy i Jehovah tamin\u2019i Mosesy:",
        "10": "\u201cLazao amin\u2019ny zanak\u2019Israely hoe: \u2018Raha misy aminareo na amin\u2019ny taranakareo maloto satria nikasika faty, * na koa nandeha lavitra, dia tokony hikarakara ny sorona fanao amin\u2019ny Paska ho an\u2019i Jehovah ihany izy.",
        "11": "Ny andro fahefatra ambin\u2019ny folon\u2019ny volana faharoa, eo anelanelan\u2019ny takariva roa, no hikarakarany azy. Hohaniny miaraka amin\u2019ny mofo tsy misy lalivay sy ny anana mangidy izy io.",
        "12": "Tsy havelany hisy tavela mandra-maraina izany, sady tsy hisy hotapahiny ny taolany. Araka ny lal\u00e0na rehetra momba ny Paska no hikarakarany azy.",
        "13": "Fa raha madio kosa ilay olona na tsy nandeha lavitra nefa tsy nikarakara ny sorona fanao amin\u2019ny Paska, dia haringana tsy ho eo amin\u2019ny fireneny izany olona izany, satria tsy nanolotra ny fanatitra ho an\u2019i Jehovah, tamin\u2019ny fotoana voatondro. Hampamoahina noho ny fahotany izy.",
        "14": "\u201c\u2018Ary raha misy mpivahiny monina eo aminareo, dia tokony hikarakara ny sorona fanao amin\u2019ny Paska ho an\u2019i Jehovah koa izy. Araka ny lal\u00e0n\u2019ny Paska sy araka izay efa fanao amin\u2019izy io no hanaovany azy. Ho iray ihany ny lal\u00e0na ho anareo, na vahiny izy na teratany.\u2019\u201d",
        "15": "Tamin\u2019ilay andro nananganana ny tranolay, dia nanarona ny tranolay misy ny Tenin\u2019ny Vavolombelona ny rahona. Fa zavatra toy ny afo kosa no teo ambonin\u2019ny tranolay rehefa takariva, mandra-paharainan\u2019ny andro.",
        "16": "Dia toy izany foana no nitranga: Rahona no nanarona ny tranolay rehefa antoandro, fa zavatra toy ny afo kosa rehefa alina.",
        "17": "Isaky ny niakatra avy teo ambonin\u2019ny tranolay ny rahona, dia niainga avy hatrany ny zanak\u2019Israely, ary teo amin\u2019izay nijanonan\u2019ny rahona no nitobian\u2019ny zanak\u2019Israely.",
        "18": "Araka ny baikon\u2019i Jehovah no niaingan\u2019ny zanak\u2019Israely, ary araka ny baikon\u2019i Jehovah koa no nitobiany. Nijanona teo amin\u2019izay nitobiany izy ireo, tamin\u2019ny andro rehetra nijanonan\u2019ny rahona teo ambonin\u2019ny tranolay.",
        "19": "Rehefa nijanona andro maro teo ambonin\u2019ny tranolay ny rahona, dia nankat\u00f2 ny didin\u2019i Jehovah ny zanak\u2019Israely ka tsy niainga.",
        "20": "Nijanona andro vitsivitsy teo ambonin\u2019ny tranolay ny rahona indraindray. Araka ny baikon\u2019i Jehovah no nitobian\u2019izy ireo, ary araka ny baikon\u2019i Jehovah koa no niaingany.",
        "21": "Nijanona nanomboka tamin\u2019ny takariva ka hatramin\u2019ny maraina ny rahona indraindray. Dia niakatra ny rahona nony maraina, ka niainga izy ireo. Koa niainga izy ireo, na andro na alina no niakaran\u2019ny rahona.",
        "22": "Na roa andro na iray volana na andro maro no nijanonan\u2019ny rahona teo ambonin\u2019ny tranolay ka nitoerany teo amboniny, dia nijanona teo amin\u2019izay nitobiany ny zanak\u2019Israely ka tsy niainga. Fa niainga kosa izy ireo rehefa niakatra ny rahona.",
        "23": "Araka ny baikon\u2019i Jehovah no nitobian\u2019izy ireo, ary araka ny baikon\u2019i Jehovah koa no niaingany. Nankat\u00f2 ny didin\u2019i Jehovah izy ireo, araka ny baikon\u2019i Jehovah nampitaina tamin\u2019i Mosesy."
    },
    "10": {
        "1": "Ary hoy i Jehovah tamin\u2019i Mosesy:",
        "2": "\u201cManaova trompetra volafotsy roa, izay hotefenao amin\u2019ny marotoa, ka izany no hampiasainao hamoriana ny vahoaka sy hampilazana fa tokony hiainga ireo toby.",
        "3": "Rehefa miaraka tsofina ireo, dia ny vahoaka manontolo no hamonjy ny fotoanany aminao eo amin\u2019ny fidirana amin\u2019ny tranolay fihaonana.",
        "4": "Fa raha ny iray ihany no tsofina, dia ireo mpiadidy, izany hoe ireo mpifehy ny arivo eo amin\u2019ny Israely, no hamonjy ny fotoanany aminao.",
        "5": "\u201cRehefa tsofinareo hamoaka feo miovaova ny trompetra, dia hiainga ireo mitoby eo atsinanana.",
        "6": "Ary rehefa tsofinareo fanindroany hamoaka feo miovaova ny trompetra, dia hiainga kosa ireo mitoby eo atsimo. Hotsofina hamoaka feo miovaova ny trompetra, isaky ny miainga ny iray amin\u2019ny fizarana misy an\u2019ireo toby.",
        "7": "\u201cRehefa hamory ny fiangonana ianareo, dia tokony hitsoka trompetra, nefa tsy hovaovanareo ny feony.",
        "8": "Ireo mpisorona zanakalahin\u2019i Arona no hitsoka azy, ary ho lal\u00e0na ho anareo mandritra ny fotoana tsy voafetra, hatramin\u2019ny taranakareo fara mandimby, ny fampiasana ireo trompetra ireo.",
        "9": "\u201cRaha hiady amin\u2019ny mpampahory mila ady aminareo ianareo rehefa any amin\u2019ny taninareo, dia hitsoka trompetra ianareo, ho fanairana ho amin\u2019ny ady, ka hotsarovana tokoa eo anatrehan\u2019i Jehovah Andriamanitrareo ianareo ary ho voavonjy tsy ho resin\u2019ny fahavalonareo.",
        "10": "\u201cAry amin\u2019ny andro ifalianareo, sy amin\u2019ny fotoanan\u2019ny fetinareo, ary isaky ny fiandohan\u2019ny volana, dia hitsoka trompetra eo ambonin\u2019ny fanatitra dorana sy ny sorona iombonana atolotrareo ianareo. Ho fampahatsiarovana ho anareo eo anatrehan\u2019Andriamanitrareo ny fampiasana ny trompetra. Izaho no Jehovah Andriamanitrareo.\u201d",
        "11": "Ary tamin\u2019ny andro faharoapolon\u2019ny volana faharoa, tamin\u2019ny taona faharoa, dia niakatra avy teo amin\u2019ny tranolay misy ny Tenin\u2019ny Vavolombelona ny rahona.",
        "12": "Dia niainga ny zanak\u2019Israely ka niala tany an-tany efitr\u2019i Sinay, araka ny filaharan\u2019ny fiaingany. Ary nijanona tany an-tany efitr\u2019i Parana ny rahona.",
        "13": "Io no voalohany niaingan\u2019izy ireo, araka ny baikon\u2019i Jehovah nampitaina tamin\u2019i Mosesy.",
        "14": "Koa ny fizarana * nisy ny tobin\u2019ny taranak\u2019i Joda no niainga voalohany, araka ny tafiny avy. I Nasona zanak\u2019i Aminadaba no mpifehy ny tafiky ny taranak\u2019i Joda.",
        "15": "I Netanela zanak\u2019i Zoara kosa no mpifehy ny tafiky ny fokon\u2019ny taranak\u2019i Isakara.",
        "16": "Ary i Eliaba zanak\u2019i Helona no mpifehy ny tafiky ny fokon\u2019ny taranak\u2019i Zebolona.",
        "17": "Dia noravana ny tranolay, ka niainga ny taranak\u2019i Gersona sy ny taranak\u2019i Merary, izay mpitondra ny tranolay.",
        "18": "Ary niainga ny fizarana nisy ny tobin\u2019i Robena, araka ny tafiny avy. I Elizora zanak\u2019i Sedeora no mpifehy ny tafiky ny taranak\u2019i Robena.",
        "19": "I Selomiela zanak\u2019i Zorisaday kosa no mpifehy ny tafiky ny fokon\u2019ny taranak\u2019i Simeona.",
        "20": "Ary i Eliasafa zanak\u2019i Doela no mpifehy ny tafiky ny fokon\u2019ny taranak\u2019i Gada.",
        "21": "Ary niainga ny Kehatita, izay mpitondra ireo zava-masin\u2019ny toerana masina, satria efa tafatsangana ny tranolay, amin\u2019ny fotoana hahatongavan\u2019izy ireo.",
        "22": "Ary niainga ny fizarana nisy ny tobin\u2019ny taranak\u2019i Efraima, araka ny tafiny avy. I Elisama zanak\u2019i Amihoda no mpifehy ny tafiky ny taranak\u2019i Efraima.",
        "23": "I Gamaliela zanak\u2019i Pedazora kosa no mpifehy ny tafiky ny fokon\u2019ny taranak\u2019i Manase.",
        "24": "Ary i Abidana zanak\u2019i Gideony no mpifehy ny tafiky ny fokon\u2019ny taranak\u2019i Benjamina.",
        "25": "Ary niainga ny fizarana nisy ny tobin\u2019ny taranak\u2019i Dana, araka ny tafiny avy. Izy ireo no vodilaharana mpiaro ny toby rehetra. I Ahiezera zanak\u2019i Amisaday no mpifehy ny tafiky ny taranak\u2019i Dana.",
        "26": "I Pagiela zanak\u2019i Okrana kosa no mpifehy ny tafiky ny fokon\u2019ny taranak\u2019i Asera.",
        "27": "Ary i Ahira zanak\u2019i Enana no mpifehy ny tafiky ny fokon\u2019ny taranak\u2019i Naftaly.",
        "28": "Toy izany no filaharan\u2019ny fiaingan\u2019ny zanak\u2019Israely, araka ny tafiny avy, rehefa niainga izy ireo.",
        "29": "Ary hoy i Mosesy tamin\u2019i Hobaba zanak\u2019i Regoela Midianita, rafozandahin\u2019i Mosesy: \u201cHiainga izahay ka handeha ho any amin\u2019ilay toerana nolazain\u2019i Jehovah hoe: \u2018Homeko anareo izy io.\u2019 Koa andao re hiaraka aminay e! Dia hanisy soa anao tokoa izahay, fa efa nilaza ny hanisy soa ny Israely i Jehovah.\u201d",
        "30": "Fa hoy izy taminy: \u201cTsy hiaraka aminareo aho fa hody ho any amin\u2019ny taniko sy ny havako.\u201d",
        "31": "Dia hoy i Mosesy: \u201cAza dia ilaozana re izahay e! Ianao mantsy no mahafantatra tsara izay azonay itobiana at\u1ef3 an-tany efitra, ka ho toy ny masonay ianao.",
        "32": "Ary raha hiaraka aminay ianao, dia izay soa hataon\u2019i Jehovah aminay no mba hataonay aminao koa.\u201d",
        "33": "Koa niala teo amin\u2019ny tendrombohitr\u2019i Jehovah izy ireo ka nandeha lalana telo andro. Nialoha azy ireo foana ny Vata misy ny fifanekena nataon\u2019i Jehovah, nandritra izany lalana telo andro izany, mba hitady toeram-pialan-tsasatra ho azy ireo.",
        "34": "Ary teo ambonin\u2019izy ireo ilay rahon\u2019i Jehovah rehefa antoandro, tamin\u2019ny fotoana niaingan\u2019izy ireo avy teo amin\u2019izay nitobiany.",
        "35": "Rehefa niainga ilay Vata, dia hoy i Mosesy: \u201cMitsang\u00e0na, Jehovah \u00f4, ka aoka hiparitaka ny fahavalonao. Aoka handositra tsy ho eo anatrehanao ireo mankahala mafy anao.\u201d",
        "36": "Rehefa nijanona kosa izy io, dia hoy izy: \u201cMiverena, Jehovah \u00f4! Miverena ho amin\u2019ny Israely miisa an\u2019alinalina.\u201d"
    },
    "11": {
        "1": "Ary nitaraina tamin\u2019i Jehovah momba izay nanjo azy ny vahoaka. Rehefa ren\u2019i Jehovah izany, dia tezitra be izy. Koa nisy afo avy tamin\u2019i Jehovah nandoro azy ireo, ka levona ny sasany teny an-tsisin\u2019ny toby.",
        "2": "Rehefa nitaraina tamin\u2019i Mosesy ny vahoaka, dia nitalaho tamin\u2019i Jehovah i Mosesy, ka maty ny afo.",
        "3": "Dia natao hoe Tabera ny anaran\u2019izany toerana izany, satria nisy afo avy tamin\u2019i Jehovah nandoro ny olona.",
        "4": "Nasesiky ny fitiavan-tena ireo olona samihafa firenena teo anivon\u2019izy ireo, ka naniry mafy hihinana sakafo hafa. Ary nitomany indray ny zanak\u2019Israely hoe: \u201cIza no hanome hena hohaninay?",
        "5": "Tsaroanay ny trondro nohaninay maimaim-poana tany Ejipta, mbamin\u2019ny k\u00f4k\u00f4mbra, ny pasteky, ny poar\u00f4, ny tongolobe, ary ny tongolo lay!",
        "6": "Fa izao kosa maina mihitsy ny ainay. Ary ny masonay tsy mba mahita na inona na inona afa-tsy mana.\u201d",
        "7": "Tahaka ny voan-kotimila ny mana, ary toy ny ditin\u2019ny hazo matambelo no fahitana azy.",
        "8": "Ary niparitaka naka azy io ny olona, ka nitoto azy tamin\u2019ny vato fikosoham-bary na tao anaty laona. Nandrahoin\u2019izy ireo tao anaty vilany izany, na nataony mofo boribory. Ary toy ny mofo mamy misy menaka ny tsirony.",
        "9": "Rehefa nilatsaka teo amin\u2019ny toby ny ando tamin\u2019ny alina, dia nilatsaka teny koa ny mana.",
        "10": "Ary ren\u2019i Mosesy nitomany isam-pianakaviana ny vahoaka, samy teo amin\u2019ny fidirana amin\u2019ny tranolainy avy. Dia tezitra be mihitsy i Jehovah. Ary ratsy teo imason\u2019i Mosesy izany rehetra izany.",
        "11": "Dia hoy i Mosesy tamin\u2019i Jehovah: \u201cNahoana no dia mampitondra fahoriana ny mpanomponao ianao? Ary inona no nataoko no tsy nahazo sitraka taminao aho ka nampitondrainao enta-mavesatra, dia ireo vahoaka rehetra ireo?",
        "12": "Naloaky ny kiboko angaha ireo vahoaka rehetra ireo? Ary izaho angaha no niteraka azy no ilazanao hoe: \u2018Trotroy eo an-tratranao izy, toy ny fanaon\u2019ny mpitaiza zaza rehefa mitrotro zaza mbola minono\u2019, ka ento ho any amin\u2019ilay tany nianiananao tamin\u2019ny razany?",
        "13": "Aiza no hahitako hena homena ireo vahoaka rehetra ireo? Fa mitomany lava eto amiko izy ireo hoe: \u2018Omeo hena izahay hohaninay!\u2019",
        "14": "Tsy vitako raha izaho irery no hitondra ireo vahoaka rehetra ireo, satria mavesatra loatra amiko ireo.",
        "15": "Koa raha izao no ataonao amiko, dia vonoy mihitsy aho raha mba mahazo sitraka aminao ihany, ka aza avela hahita ny fahoriako aho.\u201d",
        "16": "Ary hoy i Jehovah tamin\u2019i Mosesy: \u201cManang\u00f2na fitopolo lahy amin\u2019ny anti-panahin\u2019ny Israely, dia izay fantatrao fa anti-panahy sady mpiadidy eo amin\u2019ny vahoaka. Ento mankeo amin\u2019ny tranolay fihaonana izy ireo, ka hiara-mijoro aminao eo.",
        "17": "Dia hidina aho ka hiresaka aminao eo. Ary hakako ny fanahy ao aminao ka hataoko ao amin\u2019izy ireo. Hanampy anao hitondra ny vahoaka izy ireo, mba tsy ho ianao irery no hitondra izany enta-mavesatra izany.",
        "18": "Ary ilazao ny vahoaka hoe: \u2018Hamasino ho amin\u2019ny rahampitso ny tenanareo, fa hihinan-kena tokoa ianareo, satria efa nitomany teo an-tsofin\u2019i Jehovah hoe: \u201cIza no hanome anay hena hohaninay? Fa tsara er\u1ef3 ny fiainanay tany Ejipta!\u201d Ary homen\u2019i Jehovah hena tokoa ianareo, ka hihinan-kena.",
        "19": "Tsy iray andro no hihinananareo, na roa andro, na dimy andro, na folo andro, na roapolo andro,",
        "20": "fa hatramin\u2019ny iray volana maninjitra, mandra-pivoakan\u2019izany eo am-bavoronareo, ka ho rikoriko ianareo. Efa nolavinareo mantsy i Jehovah, izay eo aminareo, ary efa nitomany teo anatrehany ianareo hoe: \u201cNahoana re no nivoaka avy tany Ejipta izahay e?\u201d\u2019\u201d",
        "21": "Ary hoy i Mosesy: \u201cNy vahoaka manodidina ahy dia misy lehilahy enina hetsy mandeha an-tongotra, nefa ianao nilaza hoe: \u2018Homeko hena izy ireo, ka hihinan-kena tokoa mandritra ny iray volana maninjitra\u2019!",
        "22": "Ho ampy azy ireo ve raha ondry aman\u2019osy sy omby no hovonoina? Ary ho ampy azy ireo ve na halaina daholo aza ny trondro any an-dranomasina?\u201d",
        "23": "Dia hoy i Jehovah tamin\u2019i Mosesy: \u201cFohy angaha ny tanan\u2019i Jehovah? Ho hitanao tokoa raha ho tanteraka ny teniko na tsia.\u201d",
        "24": "Taorian\u2019izay, dia nivoaka i Mosesy ka nilaza ny tenin\u2019i Jehovah tamin\u2019ny vahoaka. Ary nanangona fitopolo lahy avy tamin\u2019ny anti-panahin\u2019ny vahoaka izy, ka nampijoro azy ireo nanodidina ny tranolay.",
        "25": "Dia nidina i Jehovah, ary tao anaty rahona izy tamin\u2019izay, ka niresaka tamin\u2019i Mosesy. Ary nakany ny fanahy tao amin\u2019i Mosesy ka nataony tao amin\u2019ny tsirairay tamin\u2019ireo anti-panahy fitopolo. Koa raha vao nitoeran\u2019ny fanahy * izy ireo, dia nanao hoatran\u2019ny mpaminany. Tsy namerina nanao izany intsony anefa izy ireo.",
        "26": "Nisy roa tamin\u2019izy ireo anefa nijanona tao an-toby. Eldada no anaran\u2019ny iray, ary Medada kosa no anaran\u2019ny iray. Ary nitoeran\u2019ny fanahy izy roa lahy, satria anisan\u2019ireo voasoratra, saingy tsy mba nankany amin\u2019ny tranolay. Koa nanao hoatran\u2019ny mpaminany izy ireo, tao an-toby.",
        "27": "Ary nisy tovolahy nihazakazaka nilaza tamin\u2019i Mosesy hoe: \u201cManao toy ny fanaon\u2019ny mpaminany i Eldada sy Medada, ao an-toby!\u201d",
        "28": "Dia hoy i Josoa zanak\u2019i Nona, mpanompon\u2019i Mosesy efa hatramin\u2019izy mbola tanora: \u201cRy Mosesy tompoko \u00f4, rarao izy roa lahy!\u201d",
        "29": "Fa hoy i Mosesy taminy: \u201cNy fahefako ve no mahasaro-piaro anao? Tsy mety izany! Satriko aza raha mpaminany daholo ny vahoakan\u2019i Jehovah rehetra, ka homen\u2019i Jehovah ny fanahiny!\u201d",
        "30": "Niala teo i Mosesy avy eo, ka nankao an-toby izy sy ireo anti-panahin\u2019ny Israely.",
        "31": "Ary nisy rivotra nitsoka tampoka avy tamin\u2019i Jehovah ka nitondra papelika * avy tany an-dranomasina, ary nampilatsaka an\u2019ireny teo ambonin\u2019ny toby. Feno azy ny manodidina ny toby, tokony ho lalana iray andro teo amin\u2019ny andaniny, ary tokony ho lalana iray andro teo amin\u2019ny ankilany, ary tokony ho roa hakiho * miala amin\u2019ny tany.",
        "32": "Dia nitsangana ny olona nandritra iny andro iny sy ny alina tontolo ary ny ampitson\u2019iny tontolo, ka tsy nitsahatra nanangona papelika. Nahangona folo homera * ireo nanangona kely indrindra. Ary nataony teny rehetra teny nanodidina ny toby ireny, mba hotehiriziny.",
        "33": "Raha mbola teo am-bavany ny hena, ka mbola tsy voatsako akory, dia nirehitra tamin\u2019ny vahoaka ny fahatezeran\u2019i Jehovah. Ary namely ny vahoaka i Jehovah, ka be dia be no maty.",
        "34": "Koa natao hoe Kibrota-hatava ny anaran\u2019izany toerana izany, satria teo no nandevenana ny olona nasesiky ny fitiavan-tena, izay naniry mafy hihinana sakafo hafa.",
        "35": "Avy teo Kibrota-hatava ny vahoaka no niainga ho any Hazerota. Ary nijanona tao Hazerota izy ireo."
    },
    "12": {
        "1": "Ary nanome tsiny an\u2019i Mosesy i Miriama sy Arona, noho ilay vehivavy kosita nalainy ho vady.",
        "2": "Dia niteny foana izy mianadahy hoe: \u201cAmin\u2019ny alalan\u2019i Mosesy ihany angaha no itenenan\u2019i Jehovah, fa tsy amin\u2019ny alalanay koa?\u201d Ary nihaino i Jehovah.",
        "3": "Tamin\u2019ny olona teto ambonin\u2019ny tany, dia i Mosesy no lehilahy be fandeferana * indrindra.",
        "4": "Tampoka teo dia hoy i Jehovah tamin\u2019i Mosesy sy Arona ary Miriama: \u201cMivoaha ho any amin\u2019ny tranolay fihaonana ianareo telo mianadahy.\u201d Dia nivoaka izy telo.",
        "5": "Nidina i Jehovah avy eo, ary tao anatin\u2019ny andry rahona izy tamin\u2019izay. Nijoro teo amin\u2019ny fidirana amin\u2019ny tranolay fihaonana izy, ka niantso an\u2019i Arona sy Miriama. Dia nandroso izy mianadahy.",
        "6": "Ary hoy izy: \u201cHenoy ny teniko, azafady. Raha misy mpaminanin\u2019i Jehovah eo aminareo, dia ao amin\u2019ny fahitana no hampahafantarako ny tenako aminy, ary ao amin\u2019ny nofy no hitenenako aminy.",
        "7": "Fa tsy mba toy izany ny amin\u2019i Mosesy mpanompoko! Izy no anankinana izay rehetra ao an-tranoko.",
        "8": "Iresahako mivantana izy, fa tsy amin\u2019ny alalan\u2019ny teny saro-pantarina, ary ny endrik\u2019i Jehovah mihitsy no hitany. Koa nahoana ianareo no tsy natahotra ny hanome tsiny an\u2019i Mosesy mpanompoko?\u201d",
        "9": "Koa tezitra be tamin\u2019izy ireo i Jehovah, dia lasa.",
        "10": "Ary niala avy teo ambonin\u2019ny tranolay ny rahona, ary io fa boka i Miriama ka lasa fotsy be. * Ary nitodika tany amin\u2019i Miriama i Arona, ka hitany fa boka izy.",
        "11": "Avy hatrany dia hoy i Arona tamin\u2019i Mosesy: \u201cMiala tsiny re, tompoko \u00f4! Aza atao ho helokay re ny fahotana nataonay tamin-kadalana e!",
        "12": "Azafady re e! Aoka izy mba tsy havela ho toy ny zaza maty tao an-kibon-dreniny, izay efa lany ny antsasaky ny nofony, amin\u2019ny fotoana ivoahany avy ao.\u201d",
        "13": "Koa nitaraina mafy tamin\u2019i Jehovah i Mosesy hoe: \u201cMba miangavy re, Andriamanitra \u00f4! Mba sitrano re izy e!\u201d",
        "14": "Dia hoy i Jehovah tamin\u2019i Mosesy: \u201cRaha nororan-drainy ny tarehiny, tsy ho afa-baraka fito andro ve izy? Aoka hatokan-toerana fito andro any ivelan\u2019ny toby izy, vao horaisina indray.\u201d",
        "15": "Koa natokan-toerana fito andro tany ivelan\u2019ny toby i Miriama. Ary tsy niainga ny vahoaka raha tsy efa noraisina indray ho ao an-toby izy.",
        "16": "Taorian\u2019izay vao niala tao Hazerota ny vahoaka, ka nitoby tany an-tany efitr\u2019i Parana."
    },
    "13": {
        "1": "Ary hoy i Jehovah tamin\u2019i Mosesy:",
        "2": "\u201cManiraha olona hijery taratra ny tany Kanana, izay homeko ny zanak\u2019Israely. Lehilahy iray isaky ny fokon\u2019ireo rainy no hirahinareo, izay samy mpiadidy eo amin\u2019izy ireo.\u201d",
        "3": "Koa nirahin\u2019i Mosesy avy tany an-tany efitr\u2019i Parana izy ireo, araka ny baikon\u2019i Jehovah. Samy lohany teo amin\u2019ny zanak\u2019Israely izy rehetra.",
        "4": "Ireto avy ny anaran\u2019izy ireo: Samoa zanak\u2019i Zakora no avy amin\u2019ny fokon\u2019i Robena;",
        "5": "Safata zanak\u2019i Hory no avy amin\u2019ny fokon\u2019i Simeona;",
        "6": "Kaleba zanak\u2019i Jefone no avy amin\u2019ny fokon\u2019i Joda;",
        "7": "Jigala zanak\u2019i Josefa no avy amin\u2019ny fokon\u2019i Isakara;",
        "8": "Hosea zanak\u2019i Nona no avy amin\u2019ny fokon\u2019i Efraima;",
        "9": "Palty zanak\u2019i Rafo no avy amin\u2019ny fokon\u2019i Benjamina;",
        "10": "Gadiela zanak\u2019i Sody no avy amin\u2019ny fokon\u2019i Zebolona;",
        "11": "Gady zanak\u2019i Sosy no avy amin\u2019ny fokon\u2019i Josefa, izany hoe avy amin\u2019ny fokon\u2019i Manase;",
        "12": "Amiela zanak\u2019i Gemaly no avy amin\u2019ny fokon\u2019i Dana;",
        "13": "Setora zanak\u2019i Mikaela no avy amin\u2019ny fokon\u2019i Asera;",
        "14": "Naby zanak\u2019i Vofsy no avy amin\u2019ny fokon\u2019i Naftaly;",
        "15": "Geoela zanak\u2019i Maky no avy amin\u2019ny fokon\u2019i Gada.",
        "16": "Ireo no anaran\u2019ny lehilahy nirahin\u2019i Mosesy hijery taratra an\u2019ilay tany. Ary nantsoin\u2019i Mosesy hoe Josoa i Hosea zanak\u2019i Nona.",
        "17": "Rehefa nalefan\u2019i Mosesy hijery taratra ny tany Kanana izy ireo, dia nilazany hoe: \u201cMiakara ho any Negeba, ary miakara ho any amin\u2019ny faritra be tendrombohitra.",
        "18": "Jereo ny toetoetran\u2019ilay tany, ary koa ny olona monina eo, raha matanjaka izy na osa, raha vitsy na maro.",
        "19": "Jereo koa ny tany onenany, na tsara na ratsy, sy ny tan\u00e0na onenany, na anaty toby na anaty manda,",
        "20": "ary koa ny toetry ny tany, na lonaka na tsia, na misy hazo na tsia. Koa aoka ianareo ho be herim-po, ary mak\u00e0 amin\u2019ny vokatry ny tany.\u201d Fotoana fahamasahan\u2019ny voaloboka tamin\u2019izay, dia ny voaloboka vokatra voalohany.",
        "21": "Koa niakatra izy ireo ka nijery taratra an\u2019ilay tany, hatrany amin\u2019ny tany efitr\u2019i Zina ka hatrany Rehoba, eo amin\u2019ny sisin\u2019ny faritr\u2019i Hamata.",
        "22": "Rehefa niakatra nankany Negeba izy ireo, dia tonga tao Hebrona. Nonina tao ry Ahimana sy Sesay ary Talmay, izay samy terak\u2019i An\u00e0ka. Fito taona talohan\u2019i Zoana any Ejipta no efa voaorina i Hebrona.",
        "23": "Rehefa tonga teo amin\u2019ny lohasaha falehan-driakan\u2019i Eskola izy ireo, dia nanapaka tahom-boaloboka nisy sampahony iray. Roa lahy izy ireo no nilanja izany tamin\u2019ny bao filanjana. Nitondra ampongabendanitra sy aviavy koa izy ireo.",
        "24": "Koa nantsoin\u2019izy ireo hoe lohasaha falehan-driakan\u2019i Eskola io toerana io, noho ilay sampahom-boaloboka notapahin\u2019ny zanak\u2019Israely teo.",
        "25": "Dia niverina izy ireo, efapolo andro tat\u1ef3 aoriana, rehefa avy nijery taratra an\u2019ilay tany.",
        "26": "Koa nandeha izy ireo ka tonga tany an-tany efitr\u2019i Parana any Kadesy, teo amin\u2019i Mosesy sy Arona ary ny vahoaka manontolo, dia ny zanak\u2019Israely. Ary tonga nanao tatitra tamin\u2019izy mirahalahy sy ny vahoaka manontolo ireo mpitsikilo, sady nampiseho azy ny vokatry ny tany.",
        "27": "Hoy koa izy ireo tamin\u2019i Mosesy: \u201cNankao amin\u2019ilay tany nanirahanao anay izahay, ary tena tondra-dronono sy tantely tokoa ilay izy, ary itony no vokatra avy tany.",
        "28": "Matanjaka anefa ny mponina ao amin\u2019ilay tany, sady tena lehibe ireo tan\u00e0na voaro mafy, ary hitanay tao koa ireo terak\u2019i An\u00e0ka.",
        "29": "Monina any Negeba ny Amalekita, ary any amin\u2019ny faritra be tendrombohitra ny Hetita sy ny Jebosita ary ny Amorita, fa ny Kananita kosa any amoron\u2019ny ranomasina sy eny amoron\u2019i Jordana.\u201d",
        "30": "Ary niezaka nampangina ny vahoaka i Kaleba, mba hihainoan\u2019izy ireo an\u2019i Mosesy, ka hoy izy: \u201cAndao isika hiakatra avy hatrany, fa tsy maintsy ho azontsika io tany io, satria haharesy azy tokoa isika.\u201d",
        "31": "Hoy anefa ireo lehilahy niaraka taminy: \u201cTsy afaka miakatra hiady amin\u2019io firenena io isika, fa mahery noho isika izy.\u201d",
        "32": "Ary ratsy ny zavatra nolazain\u2019izy ireo tamin\u2019ny zanak\u2019Israely momba ilay tany, tamin\u2019ny nilazany hoe: \u201cIlay tany izay notetezinay sy nojerenay taratra, dia mahalany ripaka ny mponina ao aminy, ary goavam-be ny olona rehetra hitanay tao.",
        "33": "Hitanay tao ny Nefilima, dia ireo taranak\u2019i An\u00e0ka, izay avy amin\u2019ny Nefilima, hany ka toy ny valala ny fahitanay ny tenanay, ary toy izany koa ny fahitany anay.\u201d"
    },
    "14": {
        "1": "Dia nidradradradra ny vahoaka manontolo. Ary nikiakiaka mafy nitomany ny olona, nandritra iny alina iny.",
        "2": "Koa nimenomenona tamin\u2019i Mosesy sy Arona ny zanak\u2019Israely rehetra, ary nanohitra azy roa lahy ny vahoaka manontolo, nanao hoe: \u201cNaleonay ihany maty tany Ejipta na tat\u1ef3 an-tany efitra!",
        "3": "Fa nahoana isika no entin\u2019i Jehovah ho amin\u2019izany tany izany mba ho lavon-tsabatra? Ho azo babo ny vadintsika sy ny zanatsika madinika. Tsy aleontsika ve miverina any Ejipta e?\u201d",
        "4": "Nifampiresaka mihitsy aza izy ireo hoe: \u201cAndao isika hanendry mpitarika, dia hiverina any Ejipta!\u201d",
        "5": "Dia niankohoka teo anatrehan\u2019ny fiangonan\u2019ny zanak\u2019Israely manontolo i Mosesy sy Arona.",
        "6": "Ary i Josoa zanak\u2019i Nona, sy Kaleba zanak\u2019i Jefone, izay anisan\u2019ireo nijery taratra an\u2019ilay tany, dia nandrovitra ny akanjony,",
        "7": "ka nilaza tamin\u2019ny zanak\u2019Israely rehetra hoe: \u201cTany soa tokoa ilay tany notetezinay sy nojerenay taratra.",
        "8": "Raha mankasitraka antsika i Jehovah, dia tena hitondra antsika hiditra ao amin\u2019io tany io izy, ka hanome antsika an\u2019io tany tondra-dronono sy tantely io.",
        "9": "Fa aza mikomy amin\u2019i Jehovah fotsiny! Ary aza atahorana ny olona ao amin\u2019io tany io, fa sakafontsika ireo. Efa tsy manam-piarovana intsony izy, ary i Jehovah no momba antsika, ka aza matahotra azy.\u201d",
        "10": "Niresaka ny hitora-bato azy roa lahy anefa ny vahoaka manontolo. Dia niseho teo ambonin\u2019ny tranolay fihaonana, teo imason\u2019ny zanak\u2019Israely rehetra, ny voninahitr\u2019i Jehovah.",
        "11": "Farany, dia hoy i Jehovah tamin\u2019i Mosesy: \u201cMandra-pahoviana ity vahoaka ity no tsy hanaja ahy sy tsy hino ahy, na dia teo aza ny famantarana rehetra nataoko teo aminy?",
        "12": "Aoka hasiako amin\u2019ny areti-mandringana izy ka haripako, fa ianao kosa hataoko firenena lehibe sy matanjaka noho izy.\u201d",
        "13": "Fa hoy i Mosesy tamin\u2019i Jehovah: \u201cDia tsy maintsy ho ren\u2019ny Ejipsianina izany, nefa tamin\u2019ny herinao no nitondranao ity vahoaka ity niala teo amin\u2019izy ireo.",
        "14": "Koa tsy maintsy hilaza izany amin\u2019ny mponin\u2019io tany io ry zareo. Efa ren-dry zareo fa ianao, Jehovah \u00f4, no eto amin\u2019ity vahoaka ity sady mifanatri-tava aminy. Ianao no Jehovah, ary eo ambonin\u2019ny vahoakanao ny rahonao, ary ianao no mandeha eo alohan\u2019izy ireo ao anatin\u2019ny andry rahona rehefa antoandro, ary ao anatin\u2019ny andry afo rehefa alina.",
        "15": "Koa raha aripakao toy ny olona iray ity vahoaka ity, dia izao no holazain\u2019ireo firenena efa nandre ny lazanao:",
        "16": "\u2018Tsy vitan\u2019i Jehovah ny nitondra io vahoaka io ho any amin\u2019ilay tany nianianany taminy, ka novonoiny tany an-tany efitra izy ireo.\u2019",
        "17": "Koa ankehitriny re, aoka hiseho ny halehiben\u2019ny herinao, Jehovah \u00f4, araka ny teninao hoe:",
        "18": "\u2018Tsy mora tezitra i Jehovah sady be hatsaram-panahy feno fitiavana, mamela fahadisoana sy heloka, kanefa sanatria azy ny tsy hanasazy izay tokony hosazina, fa hosaziny noho ny fahadisoan\u2019ny ray ny zanany sy ny zafikeliny ary ny zafiafiny.\u2019",
        "19": "Avelao re ny helok\u2019ity vahoaka ity e, araka ny haben\u2019ny hatsaram-panahinao feno fitiavana, toy ny namelanao ny helony nanomboka tany Ejipta ka mandraka ankehitriny.\u201d",
        "20": "Dia hoy i Jehovah: \u201cAvelako tokoa ny helony, araka ny teninao.",
        "21": "Raha mbola velona koa anefa aho, dia ho feno ny voninahitr\u2019i Jehovah ny tany manontolo.",
        "22": "Fa ny lehilahy rehetra izay nahita ny voninahitro sy ny famantarana nataoko tany Ejipta sy tat\u1ef3 an-tany efitra, nefa mbola mitsapa toetra ahy ihany efa impolo izay, ka tsy nihaino ny feoko,",
        "23": "dia tsy hahita mihitsy an\u2019ilay tany nianianako tamin\u2019ny razany. Tsy hahita izany mihitsy izay rehetra tsy manaja ahy.",
        "24": "Fa i Kaleba mpanompoko kosa hampidiriko ao amin\u2019ilay tany nalehany, ary ny taranany no haka izany ho fananany. Toe-tsaina * hafa mantsy no tao aminy, ka nanaraka ahy tamin\u2019ny fony manontolo izy.",
        "25": "Monina eny amin\u2019ny lemaka iva ny Amalekita sy ny Kananita, ka mivilia lalana rahampitso, ary miaing\u00e0 ho any an-tany efitra, any amin\u2019ny lalana mankany amin\u2019ny Ranomasina Mena.\u201d",
        "26": "Hoy koa i Jehovah tamin\u2019i Mosesy sy Arona:",
        "27": "\u201cMandra-pahoviana ity vahoaka ratsy fanahy ity no himenomenona foana amiko toy izao? Efa reko ny fimenomenonan\u2019ny zanak\u2019Israely izay imenomenonany amiko.",
        "28": "Koa lazao aminy hoe: \u2018\u201cRaha mbola velona koa aho\u201d, hoy i Jehovah, \u201cdia araka izay nolazainareo tamiko tokoa no hataoko aminareo!",
        "29": "At\u1ef3 amin\u2019ity tany efitra ity no hiampatramparan\u2019ny fatinareo. Ho faty tokoa ianareo rehetra voasoratra anarana, izay roapolo taona no ho miakatra, dia ianareo izay nimenomenona tamiko.",
        "30": "Na dia efa nanangan-tanana aza aho ka nianiana fa hanome anareo an\u2019ilay tany nampanantenaiko, dia tsy hisy hiditra ao ianareo, afa-tsy i Kaleba zanak\u2019i Jefone, sy Josoa zanak\u2019i Nona.",
        "31": "\u201c\u2018\u201cHampidiriko ao koa ny zanakareo madinika izay nolazainareo fa ho azo babo, ka izy ireo no hahalala ilay tany nolavinareo.",
        "32": "Fa ny fatinareo kosa hiampatrampatra at\u1ef3 amin\u2019ity tany efitra ity.",
        "33": "Ary ny zanakareo ho mpiandry ondry at\u1ef3 an-tany efitra mandritra ny efapolo taona, ka izy ireo no hizaka ny vokatry ny fijangajanganareo, mandra-pahafatinareo rehetra at\u1ef3 an-tany efitra.",
        "34": "Efapolo andro no nijerenareo taratra an\u2019ilay tany, nefa efapolo taona kosa no hizakanareo ny vokatry ny fahadisoanareo, satria ny andro iray hosoloana taona iray. Dia ho fantatrareo izany atao hoe tafasaraka amiko izany.",
        "35": "\u201c\u2018\u201cIzaho Jehovah no miteny hoe: Izao no hataoko amin\u2019ity vahoaka ratsy fanahy ity, izay mivondrona hanohitra ahy: At\u1ef3 amin\u2019ity tany efitra ity no haharipaka tanteraka azy ireo, ary at\u1ef3 no hahafatesany.",
        "36": "Ary ireo lehilahy nirahin\u2019i Mosesy hijery taratra an\u2019ilay tany, nefa nilaza zavatra ratsy momba azy io rehefa tafaverina, ka nanao izay himenomenonan\u2019ny vahoaka tamin\u2019i Mosesy,",
        "37": "eny, ireo lehilahy ireo, izay nilaza zavatra ratsy momba ilay tany, dia ho fatin\u2019ny loza avy amin\u2019i Jehovah.",
        "38": "Fa amin\u2019ireo lehilahy nandeha nijery taratra an\u2019ilay tany kosa, dia i Josoa zanak\u2019i Nona, sy Kaleba zanak\u2019i Jefone, no ho velona.\u201d\u2019\u201d",
        "39": "Dia nalahelo mafy ny vahoaka rehefa nilazan\u2019i Mosesy izany teny izany ny zanak\u2019Israely rehetra.",
        "40": "Ary nifoha maraina izy ireo ka nitady hiakatra teo an-tampon-tendrombohitra, sady nilaza hoe: \u201cIndreto izahay fa vonona hiakatra any amin\u2019ilay toerana nolazain\u2019i Jehovah, satria efa nanota izahay.\u201d",
        "41": "Fa hoy i Mosesy: \u201cNahoana ianareo no mandika ny didin\u2019i Jehovah? Tsy hahomby ianareo amin\u2019izany.",
        "42": "Aza miakatra any fa tsy eo aminareo i Jehovah, sao ho resy eo anoloan\u2019ny fahavalonareo ianareo.",
        "43": "Fa eo anoloanareo ny Amalekita sy ny Kananita, ka ho lavon-tsabatra ianareo, satria niala tsy nanaraka an\u2019i Jehovah, ka tsy homba anareo intsony i Jehovah.\u201d",
        "44": "Mbola sahisahy ratsy niakatra teo an-tampon-tendrombohitra ihany anefa izy ireo, na dia tsy niala teo an-toby aza i Mosesy sy ny Vata misy ny fifanekena nataon\u2019i Jehovah.",
        "45": "Koa nidina ny Amalekita sy ny Kananita izay nonina teo amin\u2019izany tendrombohitra izany, ka namely sy nanaparitaka azy ireo hatrany Horma."
    },
    "15": {
        "1": "Ary hoy i Jehovah tamin\u2019i Mosesy:",
        "2": "\u201cMitenena amin\u2019ny zanak\u2019Israely hoe: \u2018Rehefa tafiditra ao amin\u2019ilay tany omeko ho fonenanareo ianareo,",
        "3": "ka hanolotra fanatitra atao anaty afo ho an\u2019i Jehovah mba ho hanitra mampitony an\u2019i Jehovah, na fanatitra dorana izany, na sorona hanefana voady manokana, na fanatitra an-tsitrapo, na fanatitra mandritra ny fety, ary alaina avy amin\u2019ny omby izany na avy amin\u2019ny ondry aman\u2019osy,",
        "4": "dia hanome fanatitra varimbazaha ho an\u2019i Jehovah koa ilay manolotra fanatitra. Lafarinina tsara toto ampahafolon\u2019ny efaha, sady nafangaro menaka ampahefatry ny hina, * ilay fanatitra varimbazaha.",
        "5": "Ary hanolotra divay ampahefatry ny hina ho fanatitra zava-pisotro ianao, miaraka amin\u2019ny ondrilahy kely atao fanatitra dorana na atao sorona.",
        "6": "Raha ondrilahy efa lehibe kosa no hoentinao, dia ampiarahinao amin\u2019ny fanatitra varimbazaha, izany hoe lafarinina tsara toto roa ampahafolon\u2019ny efaha sady nafangaro menaka ampahatelon\u2019ny hina.",
        "7": "Ary manolora divay ampahatelon\u2019ny hina ho fanatitra zava-pisotro, ho hanitra mampitony an\u2019i Jehovah.",
        "8": "\u201c\u2018Raha ombilahy kosa no atolotrao ho fanatitra dorana na ho sorona hanefana voady manokana na ho sorona iombonana ho an\u2019i Jehovah,",
        "9": "dia fanatitra varimbazaha no hatolotra miaraka aminy. Lafarinina tsara toto telo ampahafolon\u2019ny efaha, sady nafangaro menaka antsasaky ny hina, ilay fanatitra varimbazaha.",
        "10": "Ary manolora divay antsasaky ny hina ho fanatitra zava-pisotro, ho fanatitra atao anaty afo, ho hanitra mampitony an\u2019i Jehovah.",
        "11": "Izany no tokony hatao isaky ny manolotra ombilahy na ondrilahy efa lehibe na ondrilahy kely na osy.",
        "12": "Na firy na firy no hatolotrareo, dia izany no tokony hataonareo isaky ny biby tsirairay, arakaraka ny isany.",
        "13": "Izany no hataon\u2019ny teratany rehetra, rehefa manolotra fanatitra atao anaty afo, ho hanitra mampitony an\u2019i Jehovah.",
        "14": "\u201c\u2018Ary raha misy mpivahiny monina eo aminareo na olona efa teo aminareo hatramin\u2019ny taranakareo maromaro, ka manolotra fanatitra atao anaty afo, ho hanitra mampitony an\u2019i Jehovah, dia ho toy ny hataonareo ihany no hataony.",
        "15": "Lal\u00e0na iray ihany no ho anareo izay anisan\u2019ny fiangonana sy ho an\u2019ny mpivahiny monina eo aminareo. Ho lal\u00e0na mandritra ny fotoana tsy voafetra izany, ho an\u2019ny taranakareo. Ho toa anareo ihany ny mpivahiny, eo anatrehan\u2019i Jehovah.",
        "16": "Lal\u00e0na iray sy didim-pitsarana iray ihany no ho anareo sy ny mpivahiny monina eo aminareo.\u2019\u201d",
        "17": "Hoy koa i Jehovah tamin\u2019i Mosesy:",
        "18": "\u201cMitenena amin\u2019ny zanak\u2019Israely hoe: \u2018Rehefa tafiditra ao amin\u2019ilay tany itondrako anareo ianareo,",
        "19": "ka mihinana ny mofo avy amin\u2019ny vokatr\u2019ilay tany, dia tokony hanao fanomezana ho an\u2019i Jehovah.",
        "20": "Mofo boribory * avy amin\u2019ny santatry ny varimbazahanareo tsy nototoina malemy no ataovy fanomezana. Toy ny fanomezana vokatra avy eny am-pamoloana ihany no hanomezanareo azy.",
        "21": "Ny ampahany amin\u2019ny santatry ny varimbazahanareo tsy nototoina malemy no hataonareo fanomezana ho an\u2019i Jehovah, hatramin\u2019ny taranakareo fara mandimby.",
        "22": "\u201c\u2018Ary raha manao fahadisoana ianareo, ka tsy manaraka ireo didy rehetra nolazain\u2019i Jehovah tamin\u2019i Mosesy ireo,",
        "23": "eny, izay rehetra nandidian\u2019i Jehovah anareo tamin\u2019ny alalan\u2019i Mosesy, nanomboka tamin\u2019ny andro nanomezan\u2019i Jehovah izany didy izany ka hatramin\u2019ny taranakareo fara mandimby,",
        "24": "ka sady tsy fantatry ny vahoaka ilay fahadisoana no natao tsy nahy, dia hanolotra vantotr\u2019ombilahy iray ho fanatitra dorana ny vahoaka manontolo, ho hanitra mampitony an\u2019i Jehovah, ary hampiarahiny amin\u2019ny fanatitra varimbazaha sy fanatitra zava-pisotro izany, araka ny efa fanao. Hanolotra zanak\u2019osy iray ho fanatitra noho ny ota koa izy ireo.",
        "25": "Ary handrakotra ny fahotan\u2019ny zanak\u2019Israely rehetra ny mpisorona, ka havela ny helok\u2019izy ireo. Fahadisoana tsy nahy mantsy izany, ary izy ireo koa efa nitondra ny fanatiny, dia fanatitra atao anaty afo ho an\u2019i Jehovah sy fanatitra noho ny ota eo anatrehan\u2019i Jehovah noho ilay fahadisoany.",
        "26": "Koa havela ny heloky ny zanak\u2019Israely rehetra sy ny mpivahiny monina eo aminy, satria fahadisoana tsy nahy no nataon\u2019ny vahoaka manontolo.",
        "27": "\u201c\u2018Ary raha misy olona * manota tsy nahy, dia hanolotra osivavy tsy mihoatra ny herintaona izy, ho fanatitra noho ny ota.",
        "28": "Ny mpisorona kosa handrakotra ny fahotan\u2019ilay olona * nanao fahadisoana, izay nanota tsy nahy teo anatrehan\u2019i Jehovah, mba handrakofana ny fahotany. Dia havela ny helony.",
        "29": "Lal\u00e0na iray ihany no ho an\u2019ny teratany eo amin\u2019ny zanak\u2019Israely sy ny mpivahiny monina eo aminy, rehefa misy manota tsy nahy.",
        "30": "\u201c\u2018Raha misy olona * minia manota kosa, na teratany izy na vahiny, ka manevateva an\u2019i Jehovah, dia haringana tsy ho eo amin\u2019ny fireneny izy.",
        "31": "Tsy maintsy haringana izy, satria ny tenin\u2019i Jehovah no nataony tsinontsinona ary ny didiny no nodikainy. Hampamoahina noho ny fahadisoany izy.\u2019\u201d",
        "32": "Raha mbola tany an-tany efitra ny zanak\u2019Israely, dia nahita lehilahy naka kitay tamin\u2019ny andro sabata izy ireo, indray mandeha.",
        "33": "Koa nitondra azy teo amin\u2019i Mosesy sy Arona ary ny vahoaka manontolo, ireo nahita azy naka kitay.",
        "34": "Dia nambenana tsara izy, satria mbola tsy voalaza mazava izay tokony hatao aminy.",
        "35": "Taorian\u2019izay, dia hoy i Jehovah tamin\u2019i Mosesy: \u201cTsy maintsy vonoina ho faty ralehilahy, ka hitora-bato azy eny ivelan\u2019ny toby ny vahoaka manontolo.\u201d",
        "36": "Koa nitondra azy teny ivelan\u2019ny toby ny vahoaka manontolo ka nitora-bato azy, dia maty izy, araka izay nandidian\u2019i Jehovah an\u2019i Mosesy.",
        "37": "Hoy koa i Jehovah tamin\u2019i Mosesy:",
        "38": "\u201cMitenena amin\u2019ny zanak\u2019Israely fa tokony hanisy mikiramborambo eo amin\u2019ny morontongotr\u2019akanjony izy ireo, hatramin\u2019ny taranany fara mandimby. Ary tokony hasiany kofehy manga eo ambonin\u2019ilay mikiramborambo.",
        "39": "\u2018Ho kiramborambo amin\u2019ny akanjonareo izany. Rehefa hahita izany ianareo, dia hahatsiaro ny didin\u2019i Jehovah rehetra ka hankat\u00f2 an\u2019ireny. Aza mandeha araka izay tian\u2019ny fonareo sy ny masonareo, fa ny fanaovanareo izany no mampijangajanga anareo.",
        "40": "Amin\u2019izay dia hitadidy sy hankat\u00f2 ny didiko rehetra ianareo, ka ho masina eo anatrehan\u2019Andriamanitrareo.",
        "41": "Izaho no Jehovah Andriamanitrareo, izay nitondra anareo nivoaka avy tany Ejipta mba hampisehoako fa izaho no Andriamanitrareo. Izaho no Jehovah Andriamanitrareo.\u2019\u201d"
    },
    "16": {
        "1": "Ary nitsangana i Kora, zanak\u2019i Jizara, zanak\u2019i Kehata, zanak\u2019i Levy, mbamin\u2019i Datana sy Abirama, zanak\u2019i Eliaba, ary Ona zanak\u2019i Peleta, izay samy taranak\u2019i Robena.",
        "2": "Nitsangana teo anatrehan\u2019i Mosesy izy ireo, mbamin\u2019ny dimampolo sy roanjato lahy teo amin\u2019ny zanak\u2019Israely. Samy mpiadidy vahoaka ireo lehilahy ireo, sady nantsoina foana rehefa nisy fivoriana, ary lehilahy nanan-daza.",
        "3": "Dia niangona hanohitra an\u2019i Mosesy sy Arona izy ireo, ka nilaza hoe: \u201cEfa tofoka aminareo izahay, fa masina avokoa ny vahoaka manontolo, ary i Jehovah no eo aminy. Koa nahoana ianareo no manandra-tena ho ambony noho ny fiangonan\u2019i Jehovah?\u201d",
        "4": "Dia niankohoka i Mosesy raha vao nandre izany.",
        "5": "Ary hoy izy tamin\u2019i Kora sy ny olony rehetra: \u201cRahampitso maraina i Jehovah no hampahafantatra hoe iza no azy, sy iza no masina, ary iza no tokony hanatona azy, ka izay hofidiny no hanatona azy.",
        "6": "Koa izao no ataovy, ry Kora sy ianareo olony rehetra: Mak\u00e0 fitondrana afo,",
        "7": "ka asio afo ao anatiny, ary asio emboka manitra eo amboniny. Rahampitso no hanaovanareo izany eo anatrehan\u2019i Jehovah. Ary izay olona hofidin\u2019i Jehovah no masina. Efa tofoka aminareo izahay, ry taranak\u2019i Levy!\u201d",
        "8": "Hoy koa i Mosesy tamin\u2019i Kora: \u201cHenoy kely izao, ry taranak\u2019i Levy:",
        "9": "Tsy ampy anareo angaha ny nanavahan\u2019Andriamanitry ny Israely anareo tamin\u2019ny vahoakan\u2019Israely? Efa navahany mantsy ianareo mba haseho eo anatrehany, hanaovanareo ny fanompoana momba ny tranolain\u2019i Jehovah, sy hijoroanareo eo anatrehan\u2019ny vahoaka mba hanompo azy.",
        "10": "Ary tsy ampy anao angaha ny nampanatonany anao sy ny rahalahinao rehetra anisan\u2019ny taranak\u2019i Levy? Dia mbola te hanao ny asa fisoronana koa ve ianareo?",
        "11": "Koa mivondrona hanohitra an\u2019i Jehovah ianao sy ny olonao rehetra. Fa i Arona moa no inona no imenomenonanareo?\u201d",
        "12": "Ary nampiantsoin\u2019i Mosesy i Datana sy Abirama zanak\u2019i Eliaba, nefa hoy izy roa lahy: \u201cTsy hiakatra any izahay!",
        "13": "Fa tsy ampy anao angaha ny nitondranao anay niala tany amin\u2019ny tany tondra-dronono sy tantely mba hahafaty anay at\u1ef3 an-tany efitra, no mbola mitady hanjakazaka aminay toy ny andriana koa ianao?",
        "14": "Ary tsy nampiditra anay tany amin\u2019izay tany tondra-dronono sy tantely akory ianao, sady tsy nanome anay saha sy tanimboaloboka ho lovanay. Fa ny mason\u2019ireo olona ireo mihitsy ve no tianao hopotsirina e? Tsy hiakatra any izahay!\u201d",
        "15": "Dia tezitra be i Mosesy, ka hoy izy tamin\u2019i Jehovah: \u201cAza mitodika hijery ny fanatitra varimbazaha atolony. Na ampondra iray aza tsy nalaiko taminy, ary tsy nisy nasiako ratsy izy ireo.\u201d",
        "16": "Ary hoy i Mosesy tamin\u2019i Kora: \u201cMisehoa eo anatrehan\u2019i Jehovah ianao sy ny olonao rehetra rahampitso, dia ianao sy ry zareo ary Arona.",
        "17": "Samia maka ny fitondrana afony, ka asio emboka manitra eo amboniny, ary samia mitondra ny fitondrana afony ho eo anatrehan\u2019i Jehovah, dia fitondrana afo dimampolo sy roanjato. Samia mitondra fitondrana afo koa ianao sy Arona.\u201d",
        "18": "Koa samy naka ny fitondrana afony izy ireo, dia nanisy afo sy emboka manitra teo amboniny, ka nijoro teo amin\u2019ny fidirana amin\u2019ny tranolay fihaonana, niaraka tamin\u2019i Mosesy sy Arona.",
        "19": "Ary novorin\u2019i Kora teo amin\u2019ny fidirana amin\u2019ny tranolay fihaonana ny vahoaka manontolo mba hanohitra azy roa lahy. Dia niseho tamin\u2019ny vahoaka manontolo ny voninahitr\u2019i Jehovah.",
        "20": "Ary hoy i Jehovah tamin\u2019i Mosesy sy Arona:",
        "21": "\u201cMisaraha amin\u2019io vahoaka io ianareo, fa handringana azy indray mipy maso monja aho.\u201d",
        "22": "Dia niankohoka izy roa lahy ka nilaza hoe: \u201cAndriamanitra \u00f4, Andriamanitra manome aina ny karaza-nofo rehetra ianao. Olona iray monja ve no nanota dia tezitra amin\u2019ny vahoaka manontolo ianao?\u201d",
        "23": "Dia hoy i Jehovah tamin\u2019i Mosesy:",
        "24": "\u201cLazao amin\u2019ny vahoaka hoe: \u2018Mial\u00e0 eny akaikin\u2019ny tranolain\u2019i Kora sy Datana ary Abirama!\u2019\u201d",
        "25": "Taorian\u2019izay dia nitsangana i Mosesy ka nankany amin\u2019i Datana sy Abirama, ary niaraka tamin\u2019i Mosesy ny anti-panahin\u2019ny Israely.",
        "26": "Ary hoy izy tamin\u2019ny vahoaka: \u201cMiangavy anareo aho mba hiala eo anoloan\u2019ny tranolain\u2019ireo olona ratsy fanahy ireo, ary aza mikasika an\u2019izay rehetra azy, sao ho ringana noho ny fahotany ianareo.\u201d",
        "27": "Dia niala avy hatrany teny akaikin\u2019ny tranolain\u2019i Kora sy Datana ary Abirama ny olona. Ary nivoaka i Datana sy Abirama, ka nijoro teo amin\u2019ny fidirana amin\u2019ny tranolainy, niaraka tamin\u2019ny vadiny sy ny zanany mbamin\u2019ny zanany madinika.",
        "28": "Dia hoy i Mosesy: \u201cIzao no hahafantaranareo fa i Jehovah no naniraka ahy hanao ireny asa rehetra ireny, fa tsy avy amin\u2019ny nahim-poko fotsiny:",
        "29": "Raha toy ny fahafatesan\u2019ny olon-drehetra no hahafatesan\u2019ireo olona ireo, ary raha sazy toy ny sazy mpahazo ny olon-drehetra no hahazo azy ireo, dia tsy i Jehovah no naniraka ahy.",
        "30": "Fa raha zavatra miavaka kosa no hataon\u2019i Jehovah, ka hisokatra ny tany ary hitelina an\u2019ireo sy izay rehetra azy, ka hidina velona any amin\u2019ny Fasana * izy ireo, dia ho fantatrareo tokoa fa naniratsira an\u2019i Jehovah ireo lehilahy ireo.\u201d",
        "31": "Raha vao tapitra izany teniny izany, dia nitresaka ny tany teo ambanin\u2019izy ireo.",
        "32": "Dia nisokatra ny tany ka nitelina azy ireo sy ny ankohonany ary ny olon\u2019i Kora rehetra, mbamin\u2019ny fananany rehetra.",
        "33": "Koa nidina velona tany amin\u2019ny Fasana * izy ireo, mbamin\u2019izay rehetra azy, ary nanarona azy ireo ny tany ka ringana tsy ho eo amin\u2019ny fiangonana izy ireo.",
        "34": "Ary ny Israelita rehetra izay nanodidina azy ireo dia nandositra rehefa nandre ny kiakiakany, fa hoy izy ireo: \u201cMatahotra izahay sao hitelina anay ny tany!\u201d",
        "35": "Ary nisy afo avy tamin\u2019i Jehovah nandevona an\u2019ireo dimampolo sy roanjato lahy, izay nanatitra emboka manitra.",
        "36": "Dia hoy i Jehovah tamin\u2019i Mosesy:",
        "37": "\u201cIlazao i Eleazara zanak\u2019i Arona mpisorona mba haka ireo fitondrana afo avy ao anaty afo, ka lazao aminy hoe: \u2018Aparitaho ny vainafo, fa masina ireny fitondrana afo ireny,",
        "38": "dia ny fitondrana afon\u2019ireo maty noho ny fahotany. Aoka hamboarina ho takelaka metaly manify ireny mba hapetaka eo amin\u2019ny alitara, satria natolony teo anatrehan\u2019i Jehovah ireny ka masina. Ary ho famantarana ho an\u2019ny zanak\u2019Israely ireny.\u2019\u201d",
        "39": "Koa nalain\u2019i Eleazara mpisorona ireo fitondrana afo varahina nentin\u2019ireo efa kilan\u2019ny afo. Dia novelezina ho manify ireny mba hapetaka teo amin\u2019ny alitara,",
        "40": "ho fahatsiarovana ho an\u2019ny zanak\u2019Israely, mba tsy hisy olon-kafa ankoatra ny taranak\u2019i Arona handoro emboka manitra eo anatrehan\u2019i Jehovah, ary mba tsy hisy olona ho lasa tahaka an\u2019i Kora sy ny olony. Araka izay nolazain\u2019i Jehovah tamin\u2019ny alalan\u2019i Mosesy no nataon\u2019i Eleazara.",
        "41": "Ny ampitson\u2019iny ihany, dia nimenomenona tamin\u2019i Mosesy sy Arona ny vahoaka manontolo, dia ny zanak\u2019Israely, ka nanao hoe: \u201cIanareo ireo no nahafaty ny vahoakan\u2019i Jehovah.\u201d",
        "42": "Koa niangona hanohitra an\u2019i Mosesy sy Arona ny vahoaka. Dia nitodika tany amin\u2019ny tranolay fihaonana izy ireo, ka hitany fa nanarona azy io ny rahona, ary niseho ny voninahitr\u2019i Jehovah.",
        "43": "Ary nankeo anoloan\u2019ny tranolay fihaonana i Mosesy sy Arona.",
        "44": "Dia hoy i Jehovah tamin\u2019i Mosesy:",
        "45": "\u201cMitsang\u00e0na ianareo ka mial\u00e0 amin\u2019io vahoaka io, fa handringana azy indray mipy maso monja aho.\u201d Dia niankohoka izy roa lahy.",
        "46": "Ary hoy i Mosesy tamin\u2019i Arona: \u201cAlaivo ny fitondrana afo ka asio afo alaina avy eo amin\u2019ny alitara ary asio emboka manitra, ka mandehana haingana eny amin\u2019ny vahoaka mba handrakotra ny fahotan\u2019izy ireo, fa tezitra be i Jehovah. Efa nanomboka mantsy ny loza!\u201d",
        "47": "Dia naka izany avy hatrany i Arona, araka ny tenin\u2019i Mosesy, ka nihazakazaka nankeny amin\u2019ny fiangonana. Ary efa nanomboka namely ny vahoaka ny loza. Koa nasiany emboka manitra teo amin\u2019ny fitondrana afo. Dia nandrakotra ny fahotan\u2019ny vahoaka izy.",
        "48": "Ary nijoro teo anelanelan\u2019ny maty sy ny velona izy. Dia nitsahatra ihany ny loza nony farany.",
        "49": "Nahatratra fitonjato sy efatra arivo sy iray alina ny matin\u2019ny loza, ankoatra an\u2019izay maty noho ny amin\u2019i Kora.",
        "50": "Ary efa nitsahatra ny loza rehefa niverina teo amin\u2019i Mosesy teo amin\u2019ny fidirana amin\u2019ny tranolay fihaonana i Arona."
    },
    "17": {
        "1": "Ary hoy i Jehovah tamin\u2019i Mosesy:",
        "2": "\u201cMitenena amin\u2019ny zanak\u2019Israely, ary mak\u00e0 tehina iray isaky ny fianakaviambe, avy amin\u2019ny mpiadidy rehetra eo aminy, araka ny fianakaviambe avy amin\u2019ireo rainy, dia tehina roa ambin\u2019ny folo. Ary hosoratanao eo amin\u2019ny tehiny avy ny anaran\u2019ny tsirairay.",
        "3": "Ny anaran\u2019i Arona no hosoratanao eo amin\u2019ny tehin\u2019i Levy, satria tehina iray no ho an\u2019ny lohan\u2019ny fianakaviambe avy amin\u2019ireo rain\u2019izy ireo.",
        "4": "Apetraho ao amin\u2019ny tranolay fihaonana ireo tehina, ka ataovy eo anoloan\u2019ny Vata misy ny Tenin\u2019ny Vavolombelona, izay isehoako aminao.",
        "5": "Dia hitsimoka ny tehin\u2019izay lehilahy hofidiko, ka hatsahatro ny fimenomenonan\u2019ny zanak\u2019Israely amiko, izany hoe ny fimenomenonany aminareo.\u201d",
        "6": "Koa niteny tamin\u2019ny zanak\u2019Israely i Mosesy, ka samy nanome azy tehina iray avy ny mpiadidy rehetra, araka ny fianakaviambe avy amin\u2019ireo rainy, dia tehina roa ambin\u2019ny folo. Niaraka tamin\u2019ny tehin\u2019izy ireo teo koa ny tehin\u2019i Arona.",
        "7": "Ary napetrak\u2019i Mosesy teo anatrehan\u2019i Jehovah, tao amin\u2019ny tranolay misy ny Tenin\u2019ny Vavolombelona, ireo tehina ireo.",
        "8": "Rehefa nankao amin\u2019ny tranolay misy ny Tenin\u2019ny Vavolombelona i Mosesy ny ampitson\u2019iny, dia io fa efa nitsimoka ny tehin\u2019i Arona, izay an\u2019ny taranak\u2019i Levy. Nitsimoka ilay izy ka nisy voniny sady namoa amandy efa masaka.",
        "9": "Ary navoakan\u2019i Mosesy avy teo anatrehan\u2019i Jehovah daholo ireo tehina, ka nentiny teo amin\u2019ny zanak\u2019Israely rehetra. Dia nijery izy ireo ka samy naka ny tehiny avy.",
        "10": "Ary hoy i Jehovah tamin\u2019i Mosesy: \u201cAvereno eo anoloan\u2019ny Vata misy ny Tenin\u2019ny Vavolombelona ny tehin\u2019i Arona, izay hotehirizina ho famantarana ho an\u2019ny zanaky ny fikomiana, mba tsy himenomenona amiko intsony izy ireo, ka tsy ho faty.\u201d",
        "11": "Dia nataon\u2019i Mosesy avy hatrany izany, araka izay nandidian\u2019i Jehovah azy. Izany indrindra no nataony.",
        "12": "Ary hoy ny zanak\u2019Israely tamin\u2019i Mosesy: \u201cHo faty tokoa izahay! Ho ringana tokoa izahay! Ho ringana tokoa izahay rehetra!",
        "13": "Fa ho faty izay manatona eo akaikin\u2019ny tranolain\u2019i Jehovah! Dia ho faty daholo izany izahay?\u201d"
    },
    "18": {
        "1": "Ary hoy i Jehovah tamin\u2019i Arona: \u201cIanao sy ny zanakao lahy ary ny fianakaviambe avy amin\u2019ny rainao no hampamoahina noho izay fahadisoana atao amin\u2019ny toerana masina, ary ianao sy ny zanakao lahy no hampamoahina noho izay fahadisoana atao amin\u2019ny asa fisoronanareo.",
        "2": "Asaivo miaraka aminao ireo rahalahinao avy amin\u2019ny fokon\u2019i Levy, izany hoe ny fokon\u2019ny rainao, mba hiara-miasa aminao sy hanampy anao mbamin\u2019ny zanakao lahy, eo anoloan\u2019ny tranolay misy ny Tenin\u2019ny Vavolombelona.",
        "3": "Ary hanao ny adidiny aminao sy ny andraikiny amin\u2019ny tranolay manontolo izy ireo. Ny fitaovan\u2019ny toerana masina sy ny alitara ihany no tsy azony hatonina, mba tsy ho faty ianareo sy izy ireo.",
        "4": "Ary hiaraka aminao izy ireo ka hanao ny andraikiny amin\u2019ny tranolay fihaonana, dia ny fanompoana rehetra ao amin\u2019ny tranolay. Tsy misy olon-kafa mahazo manakaiky anareo.",
        "5": "Ary ataovy ny andraikitrareo amin\u2019ny toerana masina sy ny alitara, mba tsy hisy fahatezerana hihatra amin\u2019ny zanak\u2019Israely intsony.",
        "6": "Efa nalaiko avy teo amin\u2019ny zanak\u2019Israely ny Levita rahalahinareo, ho fanomezana ho anareo, ka homena an\u2019i Jehovah mba hanao ny fanompoana momba ny tranolay fihaonana.",
        "7": "Koa aoka ianao sy ny zanakao lahy hanao tsara ny asa fisoronana, izany hoe ny zava-drehetra momba ny alitara sy izay ao ambadiky ny ridao. Ary hanao ny fanompoana ianareo. Hataoko fanomezana ho anareo ny fanompoana, dia ny asa fisoronana, ary hovonoina ho faty izay olon-kafa manatona eo.\u201d",
        "8": "Hoy koa i Jehovah tamin\u2019i Arona: \u201cEfa nankiniko taminao ireo fanomezana omena ahy. Omeko ho anjaranao sy ny zanakao lahy ny zava-masina rehetra avy amin\u2019ny zanak\u2019Israely. Ho anjaranareo izany mandritra ny fotoana tsy voafetra.",
        "9": "Ho anao ny ampahany amin\u2019ny zavatra masina indrindra nalaina avy amin\u2019ireo fanatitra natao anaty afo. Zavatra masina indrindra ho anao sy ho an\u2019ny zanakao lahy ny fanatitra rehetra hatolony ho ahy, anisan\u2019izany ny fanatitra varimbazaha sy ny fanatitra noho ny ota ary ny fanatitra noho ny heloka.",
        "10": "Ao amin\u2019ny toerana tena masina ianao no hihinana izany, ka ny lahy rehetra no hihinana azy. Ho zava-masina ho anao izany.",
        "11": "Ary ho anao ny fanomezana omen\u2019ny zanak\u2019Israely, sy izay rehetra ataony fanatitra ahetsiketsika. Efa nomeko anao sy ny zanakao lahy ary ny zanakao vavy izany, ho anjaranareo mandritra ny fotoana tsy voafetra. Mahazo mihinana izany izay rehetra madio ao amin\u2019ny ankohonanao.",
        "12": "\u201cEfa nomeko anao izay tsara indrindra amin\u2019ny menaka sy ny divay vaovao ary ny varimbazaha, dia ny voaloham-bokatra homeny an\u2019i Jehovah.",
        "13": "Ho anao ny voaloham-bokatra rehetra eo amin\u2019ny taniny, izay hoentiny ho an\u2019i Jehovah. Mahazo mihinana izany izay rehetra madio ao amin\u2019ny ankohonanao.",
        "14": "\u201cHo anao izay zavatra voatokana rehetra eo amin\u2019ny Israely.",
        "15": "\u201cHo anao koa ny voalohan-teraka rehetra amin\u2019ny karaza-nofo rehetra, izay hatolony ho an\u2019i Jehovah, na olona izany na biby. Tsy maintsy havotanao anefa ny voalohan-teraky ny olona, ary havotanao koa ny voalohan-teraky ny biby maloto.",
        "16": "Izay iray volana no ho miakatra no havotanao araka ny vidiny anombanana azy, dia sekely volafotsy dimy, araka ny sekelin\u2019ny toerana masina. Gera roapolo ny sekely iray.",
        "17": "Ny lahy voalohan-teraky ny omby na ondry na osy ihany no tsy havotanao fa masina. Hafafinao eo ambony alitara ny rany, ary hodoranao mba hidona-tsetroka ny taviny, ho fanatitra atao anaty afo, ho hanitra mampitony an\u2019i Jehovah.",
        "18": "Ho anao ny nofon\u2019ireny, toy ny tratrany izay atao fanatitra ahetsiketsika sy ny feny ankavanana.",
        "19": "Ny fanomezana masina rehetra homen\u2019ny zanak\u2019Israely an\u2019i Jehovah, dia efa nomeko anao sy ny zanakao lahy ary ny zanakao vavy, ho anjaranareo mandritra ny fotoana tsy voafetra. Fifanekena maharitra * ataon\u2019i Jehovah aminao sy ny taranakao izany, mandritra ny fotoana tsy voafetra.\u201d",
        "20": "Hoy koa i Jehovah tamin\u2019i Arona: \u201cTsy hanana lova ao amin\u2019ny tanin\u2019izy ireo ianao, ary tsy hisy anjaranao eo aminy. Fa izaho no anjaranao sy lovanao eo amin\u2019ny zanak\u2019Israely.",
        "21": "\u201cAry ny ampahafolon-karena rehetra eo amin\u2019ny Israely dia efa nomeko ho lovan\u2019ny taranak\u2019i Levy, ho tambin\u2019ny fanompoana ataony momba ny tranolay fihaonana.",
        "22": "Tsy tokony hanakaiky ny tranolay fihaonana intsony ny zanak\u2019Israely sao hanota ka ho faty.",
        "23": "Ary hanao ny fanompoana momba ny tranolay fihaonana ny Levita. Izy ireo no hampamoahina noho ny fahadisoan\u2019ny vahoaka. Izao no lal\u00e0na mandritra ny fotoana tsy voafetra hatramin\u2019ny taranakareo fara mandimby: Tsy hahazo lova eo amin\u2019ny zanak\u2019Israely ny Levita.",
        "24": "Fa efa nomeko ho lovan\u2019ny Levita ny ampahafolon-karena homen\u2019ny zanak\u2019Israely ho fanomezana ho an\u2019i Jehovah. Izany no nilazako taminy hoe: \u2018Tsy hahazo lova eo amin\u2019ny zanak\u2019Israely izy ireo.\u2019\u201d",
        "25": "Dia hoy i Jehovah tamin\u2019i Mosesy:",
        "26": "\u201cMitenena amin\u2019ny Levita, ka lazao aminy hoe: \u2018Hahazo ny ampahafolon-karena avy amin\u2019ny zanak\u2019Israely ianareo, ary efa nomeko anareo ho lovanareo izany. Ary ataovy fanomezana ho an\u2019i Jehovah ny ampahafolony amin\u2019ilay ampahafolon-karena.",
        "27": "Atao ho isan\u2019ny fanomezanareo izany, toy ny voa avy eny am-pamoloana, mbamin\u2019ny divay na menaka be dia be avy amin\u2019ny famiazana.",
        "28": "Amin\u2019izay ianareo dia manao fanomezana ho an\u2019i Jehovah koa, avy amin\u2019ny ampahafolon-karena rehetra ho azonareo avy amin\u2019ny zanak\u2019Israely. Avy amin\u2019ireny kosa no hakanareo ny fanomezana ho an\u2019i Jehovah, ka homenareo an\u2019i Arona mpisorona.",
        "29": "Avy amin\u2019ny fanomezana rehetra omena anareo no hakanareo ny tsara indrindra, ka hanomezanareo ny karazam-panomezana rehetra ho an\u2019i Jehovah, ho zava-masina.\u2019",
        "30": "\u201cAry lazao amin\u2019ny Levita hoe: \u2018Rehefa manome ny tsara indrindra amin\u2019ireny ianareo, dia ho anareo Levita ny ambiny, toy ny vokatra avy eny am-pamoloana, sy ny divay na menaka avy amin\u2019ny famiazana.",
        "31": "Hihinana an\u2019ireny amin\u2019ny toerana rehetra ianareo sy ny ankohonanareo, satria ireny no karamanareo ho tambin\u2019ny fanompoanareo ao amin\u2019ny tranolay fihaonana.",
        "32": "Tsy hiteraka ota ho anareo izany, rehefa ny tsara indrindra amin\u2019ireny no homenareo. Ary aza manazimbazimba ny zava-masin\u2019ny zanak\u2019Israely, sao ho faty ianareo.\u2019\u201d"
    },
    "19": {
        "1": "Ary hoy i Jehovah tamin\u2019i Mosesy sy Arona:",
        "2": "\u201cIzao no lal\u00e0na nandidian\u2019i Jehovah: \u2018Ilazao ny zanak\u2019Israely mba hitondra ombivavy mena iray eo aminao, dia ombivavy tsy misy kilema sy tsy manan-takaitra ary mbola tsy nitondra zioga.",
        "3": "Omeo an\u2019i Eleazara mpisorona ilay ombivavy, dia hoentiny any ivelan\u2019ny toby, ka hovonoina eo anatrehany.",
        "4": "Ary hakan\u2019i Eleazara mpisorona amin\u2019ny rantsantanany iray ny ran\u2019ilay ombivavy, ka iny no hafafiny impito manandrify ny fidirana amin\u2019ny tranolay fihaonana.",
        "5": "Dia hodorana eo imasony ilay ombivavy. Hodorana ny hodiny sy ny nofony sy ny rany ary ny tainy.",
        "6": "Ary haka rantsankazo sedera sy hysopa ary kofehy mena midorehitra ny mpisorona, ka hanipy izany ao anatin\u2019ilay afo andoroana ilay ombivavy.",
        "7": "Dia hanasa ny akanjony ny mpisorona ka handro amin\u2019ny rano, vao mahazo miditra ao an-toby. Haloto mandra-paharivan\u2019ny andro anefa izy.",
        "8": "\u201c\u2018Ary hanasa ny akanjony amin\u2019ny rano ilay nandoro an\u2019ilay ombivavy, ka handro amin\u2019ny rano. Haloto mandra-paharivan\u2019ny andro anefa izy.",
        "9": "\u201c\u2018Ary hanangona ny lavenon\u2019ilay ombivavy ny lehilahy iray madio, ka hametraka izany eo amin\u2019ny toerana iray madio any ivelan\u2019ny toby. Dia hotehirizina ho an\u2019ny zanak\u2019Israely ny lavenona, mba hampiasaina ho amin\u2019ny rano fanadiovana. Fanatitra noho ny ota ilay ombivavy.",
        "10": "Ary hanasa ny akanjony ilay nanangona ny lavenon\u2019ilay ombivavy, nefa haloto mandra-paharivan\u2019ny andro izy. \u201c\u2018Ho lal\u00e0na mandritra ny fotoana tsy voafetra izany, ho an\u2019ny zanak\u2019Israely sy ny mpivahiny monina eo aminy.",
        "11": "Haloto fito andro izay mikasika fatin\u2019olona.",
        "12": "Hanadio ny tenany amin\u2019ny rano fanadiovana izy amin\u2019ny andro fahatelo, ka hadio amin\u2019ny andro fahafito. Tsy hadio kosa izy amin\u2019ny andro fahafito, raha tsy dioviny ny tenany amin\u2019ny andro fahatelo.",
        "13": "Izay rehetra mikasika fatin\u2019olona * nefa tsy manadio ny tenany, dia mandoto ny tranolain\u2019i Jehovah, ka haringana tsy ho eo amin\u2019ny Israely. Mbola maloto izy, satria tsy nofafazana rano fanadiovana. Mbola eo aminy ihany ny fahalotoany.",
        "14": "\u201c\u2018Izao no lal\u00e0na raha misy olona maty ao an-tranolay: Haloto fito andro izay rehetra miditra ao amin\u2019ilay tranolay sy izay olona rehetra ao.",
        "15": "Haloto koa ny fitaovana misokatra rehetra, izay tsy misy sarony mifatotra aminy.",
        "16": "Haloto fito andro ny olona rehetra eny an-tsaha, izay mikasika olona matin-tsabatra na faty na taolam-paty na fasana.",
        "17": "Ary hakana ho an\u2019ilay olona maloto ny lavenona tamin\u2019ilay fanatitra noho ny ota izay efa nodorana, ka hatao ao anaty vilia, dia handrarahana rano avy amin\u2019ny rano mandeha.",
        "18": "Haka hysopa ny lehilahy iray madio, dia hanatsoboka izany ao amin\u2019ilay rano, ka hamafy ilay rano amin\u2019ny tranolay sy ny fitaovana rehetra ary ny olona * rehetra tao, ary koa amin\u2019ilay nikasika taolam-paty na nikasika olona matin-tsabatra na faty na fasana.",
        "19": "Dia hafafin\u2019ilay olona madio amin\u2019ilay olona maloto ilay rano, amin\u2019ny andro fahatelo sy amin\u2019ny andro fahafito, ka hodioviny ho afaka amin\u2019ny ota izy amin\u2019ny andro fahafito. Ary hanasa ny akanjony izy ka handro amin\u2019ny rano, dia hadio izy amin\u2019ny hariva.",
        "20": "\u201c\u2018Haringana tsy ho eo amin\u2019ny fiangonana kosa izay olona maloto nefa tsy manadio ny tenany, satria ny toerana masin\u2019i Jehovah no nolotoiny. Tsy nofafazana rano fanadiovana izy ka maloto.",
        "21": "\u201c\u2018Ary izao no lal\u00e0na ho azy ireo, mandritra ny fotoana tsy voafetra: Hanasa ny akanjony ilay namafy ny rano fanadiovana, sy ilay nikasika ny rano fanadiovana. Haloto mandra-paharivan\u2019ny andro anefa izy.",
        "22": "Ary haloto izay zavatra kasihin\u2019ilay olona maloto, ary haloto mandra-paharivan\u2019ny andro koa ilay olona * mikasika izany.\u2019\u201d"
    },
    "20": {
        "1": "Ary tonga tany an-tany efitr\u2019i Zina ny zanak\u2019Israely rehetra, tamin\u2019ny volana voalohany. Dia nitoetra tao Kadesy ny vahoaka. Tao no nahafatesan\u2019i Miriama sy nandevenana azy.",
        "2": "Ary tsy nisy rano hosotroin\u2019ny vahoaka, ka niangona hanohitra an\u2019i Mosesy sy Arona izy ireo.",
        "3": "Dia nila ady tamin\u2019i Mosesy ny vahoaka, ka nanao hoe: \u201cNaleonay ihany maty teo anatrehan\u2019i Jehovah niaraka tamin\u2019ireo rahalahinay!",
        "4": "Fa nahoana ianareo no nitondra ny fiangonan\u2019i Jehovah ho at\u1ef3 amin\u2019ity tany efitra ity, mba hahafaty anay sy ny biby mpitondra entana?",
        "5": "Ary nahoana ianareo no nitondra anay niakatra avy tany Ejipta, mba hampiditra anay amin\u2019ity toerana ratsy ity? Tsy misy voan-javatra na aviavy na voaloboka na ampongabendanitra ity toerana ity, sady tsy misy rano hosotroina.\u201d",
        "6": "Ary niala teo anatrehan\u2019ny fiangonana i Mosesy sy Arona ka nankeo amin\u2019ny fidirana amin\u2019ny tranolay fihaonana, dia niankohoka. Dia niseho tamin\u2019izy ireo ny voninahitr\u2019i Jehovah.",
        "7": "Ary hoy i Jehovah tamin\u2019i Mosesy:",
        "8": "\u201cAlaivo ny tehinao, ary aoka ianao sy Arona rahalahinao hamory ny vahoaka. Ary teneno eo imason\u2019ny vahoaka ny vatolampy mba hiboiboika rano. Aoka ianao hamoaka rano ho azy ireo avy amin\u2019ilay vatolampy, ka omeo rano hosotroiny ny vahoaka sy ny biby mpitondra entana.\u201d",
        "9": "Koa nalain\u2019i Mosesy teo anatrehan\u2019i Jehovah ilay tehina, araka izay nandidiany azy.",
        "10": "Dia novorin\u2019i Mosesy sy Arona teo anoloan\u2019ilay vatolampy ny fiangonana, ka hoy izy tamin\u2019ireo: \u201cMihainoa, ry mpikomy! Tsy maintsy mamoaka rano ho anareo avy amin\u2019ity vatolampy ity angaha izahay?\u201d",
        "11": "Koa ningain\u2019i Mosesy ny tanany ka nokapohiny indroa tamin\u2019ny tehiny ilay vatolampy. Dia nisy rano be niboiboika, ka nisotro ny vahoaka sy ny biby mpitondra entana.",
        "12": "Avy eo, dia hoy i Jehovah tamin\u2019i Mosesy sy Arona: \u201cNoho ianareo tsy naneho finoana ahy ka tsy nanamasina ahy teo imason\u2019ny zanak\u2019Israely, dia tsy hitondra an\u2019ity fiangonana ity hiditra ao amin\u2019ilay tany homeko azy ianareo.\u201d",
        "13": "Io no ranon\u2019i Meriba, satria nifanditra tamin\u2019i Jehovah ny zanak\u2019Israely. Koa nohamasinina teo amin\u2019izy ireo Izy.",
        "14": "Ary nandefa iraka avy teo Kadesy ho any amin\u2019ny mpanjakan\u2019i Edoma i Mosesy, hilaza hoe: \u201cIzao no nolazain\u2019i Israely rahalahinao: \u2018Fantatrao tsara ny fahoriana rehetra nanjo anay.",
        "15": "Nidina tany Ejipta ny razanay, ka nonina andro maro tany izahay. Ary nanisy ratsy anay sy ny razanay ny Ejipsianina.",
        "16": "Nitaraina tamin\u2019i Jehovah izahay tamin\u2019ny farany. Dia nihaino ny feonay izy, ka naniraka anjely sy nitondra anay nivoaka avy tany Ejipta. Koa indreto izahay eto Kadesy, tan\u00e0na eto an-tsisin\u2019ny taninao.",
        "17": "Mba avelao handalo ao amin\u2019ny taninao re izahay e! Tsy handeha eny amin\u2019ny saha na tanimboaloboka izahay, na hisotro ny rano amin\u2019ny lavadrano, fa ny lalan\u2019ny mpanjaka no handehananay. Tsy hivily hiankavanana na hiankavia izahay, mandra-pivoakanay ny taninao.\u2019\u201d",
        "18": "Fa hoy i Edoma taminy: \u201cAza mandalo amin\u2019ny taniko, sao hivoaka hitsena anao amin\u2019ny sabatra aho.\u201d",
        "19": "Ary hoy ny zanak\u2019Israely: \u201cNy lalambe ange no hiakaranay e! Raha misotro amin\u2019ny ranonao izaho sy ny biby fiompiko, dia haloako ny vidin\u2019izany. Ny handalo fotsiny no tadiaviko.\u201d",
        "20": "Fa hoy ihany i Edoma: \u201cEfa hoe tsy mahazo mandalo ianao!\u201d Ary nivoaka hitsena azy i Edoma, niaraka tamin\u2019ny vahoaka be sy tafika mahery.",
        "21": "Koa tsy navelan\u2019i Edoma handalo tao amin\u2019ny taniny ny Israely, ka nivily ho amin\u2019ny lalan-kafa.",
        "22": "Ary niala tao Kadesy ny vahoaka manontolo, dia ny zanak\u2019Israely, ka tonga teo amin\u2019ny Tendrombohitra Hora.",
        "23": "Dia hoy i Jehovah tamin\u2019i Mosesy sy Arona, teo amin\u2019ny Tendrombohitra Hora, eo amin\u2019ny sisin-tanin\u2019i Edoma:",
        "24": "\u201cHangonina any amin\u2019ny razany i Arona, satria tsy hiditra ao amin\u2019ilay tany homeko ny zanak\u2019Israely izy, noho ianareo roa lahy nikomy tsy nanaraka ny didiko, teo amin\u2019ny ranon\u2019i Meriba.",
        "25": "Alaivo i Arona sy Eleazara zanany, ka ento miakatra eo amin\u2019ny Tendrombohitra Hora.",
        "26": "Esory amin\u2019i Arona ny akanjo maha mpisorona azy, ka ampitafio an\u2019i Eleazara zanany. Dia hangonina any amin\u2019ny razany i Arona ka ho faty eo.\u201d",
        "27": "Koa nanao araka izay nandidian\u2019i Jehovah i Mosesy. Ary niakatra tany amin\u2019ny Tendrombohitra Hora teo imason\u2019ny vahoaka manontolo izy ireo.",
        "28": "Ary nesorin\u2019i Mosesy tamin\u2019i Arona ny akanjo maha mpisorona azy, ka nampitafiany an\u2019i Eleazara zanany. Dia maty teo an-tampon\u2019ilay tendrombohitra i Arona. Ary nidina avy tany an-tendrombohitra i Mosesy sy Eleazara.",
        "29": "Koa fantatry ny vahoaka manontolo fa maty i Arona. Dia nitomany an\u2019i Arona telopolo andro ny taranak\u2019Israely manontolo."
    },
    "21": {
        "1": "Ary ren\u2019ilay Kananita mpanjakan\u2019i Arada, izay nonina tany Negeba, fa tonga ny Israely rehefa avy nihazo ny lalana mankany Atarima. Dia niady tamin\u2019ny Israely izy ka nitondra ny sasany ho babo.",
        "2": "Koa nivoady tamin\u2019i Jehovah ny Israely hoe: \u201cRaha atolotrao eo an-tanako tokoa io firenena io, dia haringako ny tan\u00e0nany.\u201d",
        "3": "Koa nohenoin\u2019i Jehovah ny Israely ka natolony azy ny Kananita. Dia naringan\u2019izy ireo ny Kananita sy ny tan\u00e0nany. Ary nataon\u2019izy ireo hoe Horma ny anaran\u2019ilay toerana.",
        "4": "Ary niala teo amin\u2019ny Tendrombohitra Hora izy ireo, ka nizotra ho amin\u2019ny lalana mankany amin\u2019ny Ranomasina Mena mba hanodidina ny tanin\u2019i Edoma. Ary reraka noho ny lalana ny vahoaka.",
        "5": "Dia tsy nitsahatra nanome tsiny an\u2019Andriamanitra sy Mosesy ny vahoaka hoe: \u201cNahoana ianareo no nitondra anay niakatra avy tany Ejipta mba ho faty at\u1ef3 an-tany efitra? Fa tsy misy mofo na rano at\u1ef3, ary efa maharikoriko anay itony mofo tsisy ilana azy itony.\u201d",
        "6": "Koa nandefa bibilava misy poizina teo amin\u2019ny vahoaka i Jehovah. Dia nokekerin\u2019ireny ny olona, ka maro tamin\u2019ny Israely no maty.",
        "7": "Farany, dia nankeo amin\u2019i Mosesy ny vahoaka ka niteny hoe: \u201cEfa nanota izahay, satria nanome tsiny anao sy Jehovah. Aoka ianao hifona amin\u2019i Jehovah ho anay mba hanesorany ny bibilava tsy ho aminay.\u201d Ary nifona ho an\u2019ny vahoaka i Mosesy.",
        "8": "Dia hoy i Jehovah tamin\u2019i Mosesy: \u201cManamboara sarina bibilava misy poizina ka ataovy eo amin\u2019ny tsato-kazo famantarana. Ary izay voakaikitra dia tokony hijery an\u2019io bibilava io mba tsy ho faty.\u201d",
        "9": "Avy hatrany dia nanamboatra bibilava varahina i Mosesy, ka nataony teo amin\u2019ny tsato-kazo famantarana ilay izy. Koa raha nisy olona voakaikitra ka nijery an\u2019ilay bibilava varahina, dia tsy maty.",
        "10": "Ary niainga ny zanak\u2019Israely ka nitoby tao Obota.",
        "11": "Niala tao Obota indray izy ireo ka nitoby tao Ie-abarima, tany an-tany efitra tandrifin\u2019i Moaba, tandrifin\u2019ny fiposahan\u2019ny masoandro.",
        "12": "Ary niala teo izy ireo ka nitoby teo akaikin\u2019ny lohasaha falehan-driakan\u2019i Zareda.",
        "13": "Dia niala teo indray izy ireo ka nitoby tao amin\u2019ny faritr\u2019i Arnona, izay tany an-tany efitra. Nanomboka teo amin\u2019ny sisin-tanin\u2019ny Amorita io tany efitra io. Fa i Arnona no sisin-tanin\u2019i Moaba, teo anelanelan\u2019ny Moabita sy ny Amorita.",
        "14": "Izany no antony ilazana ao amin\u2019ny bokin\u2019ny Adin\u2019i Jehovah hoe: \u201cVaheba any Sofa, sy ny lohasaha falehan-driakan\u2019i Arnona.",
        "15": "Mipaka hatrany Ara ilay lohasaha falehan-driaka, sady manamorona ny sisin-tanin\u2019i Moaba.\u201d",
        "16": "Ary niala teo izy ireo ka nankany Bera. Teo amin\u2019io lavadrano io no nilazan\u2019i Jehovah tamin\u2019i Mosesy hoe: \u201cVorio ny vahoaka fa homeko rano.\u201d",
        "17": "Dia nihira toy izao ny Israely tamin\u2019izany fotoana izany: \u201cAoka hiboiboika ny ranonao, ry lavadrano! Valio izy, rey olona e!",
        "18": "Lavadrano nohadin\u2019ny andriana io. Ny olona ambony tamin\u2019ny vahoaka no nandavaka azy, Tamin\u2019ny tehim-pahefana, eny, tamin\u2019ny tehiny ihany.\u201d Ary niala tany an-tany efitra izy ireo ka nankany Matana.",
        "19": "Avy tao Matana izy ireo, dia nankany Nahaliela, ary avy tao Nahaliela dia nankany Bamota.",
        "20": "Avy tao Bamota dia nankany amin\u2019ilay lohasaha teo amin\u2019ny sahan\u2019i Moaba, teo an-tampon\u2019i Pisga, izay nitatao teo ambonin\u2019i Jesimona.",
        "21": "Ary nandefa iraka ho any amin\u2019i Sihona mpanjakan\u2019ny Amorita ny Israely, hilaza hoe:",
        "22": "\u201cAvelao aho handalo ao amin\u2019ny taninao. Tsy hivily ho amin\u2019ny saha na tanimboaloboka izahay, ary tsy hisotro rano amin\u2019ny lavadrano. Ny lalan\u2019ny mpanjaka no handehananay, mandra-pivoakanay ny taninao.\u201d",
        "23": "Tsy namela ny Israely handalo ao amin\u2019ny taniny anefa i Sihona, fa nanangona ny olony rehetra kosa ka nivoaka hifanandrina taminy tany an-tany efitra. Ary tonga tao Jahaza izy ka niady tamin\u2019ny Israely.",
        "24": "Dia namely azy tamin\u2019ny lelan-tsabatra ny Israely, ka naka ny taniny hatrany Arnona ka hatrany Jaboka, teo akaikin\u2019ny taranak\u2019i Amona. Fa i Jazera no sisin-tanin\u2019ny taranak\u2019i Amona.",
        "25": "Koa nalain\u2019ny Israely ireny tan\u00e0na rehetra ireny. Ary nonenan\u2019ny Israely ny tan\u00e0na rehetran\u2019ny Amorita, dia i Hesbona sy ny tan\u00e0na rehetra niankina taminy.",
        "26": "Fa i Hesbona no tan\u00e0nan\u2019i Sihona, mpanjakan\u2019ny Amorita. Izy no niady tamin\u2019ny mpanjakan\u2019i Moaba, tamin\u2019ny andro fahiny. Koa nalainy teo an-tanan\u2019io mpanjaka io daholo ny taniny, hatrany Arnona.",
        "27": "Izany no antony nilazan\u2019ireo mpanao tononkalo fanesoana hoe: \u201cTongava any Hesbona. Aoka hamboarina ny tan\u00e0nan\u2019i Sihona ka hatao mafy orina.",
        "28": "Fa nisy afo avy tao Hesbona, nisy lelafo avy tao an-tan\u00e0nan\u2019i Sihona, Ka nandevona an\u2019i Aran\u2019i Moaba, dia ireo tompon\u2019ny toerana avo any Arnona.",
        "29": "Lozanao, ry Moaba! Ho ripaka ianao, ry olon\u2019i Kemosy! Hafoiny ny zanany lahy ka lasa mpandositra, ary ny zanany vavy ho babon\u2019i Sihona mpanjakan\u2019ny Amorita.",
        "30": "Koa andeha isika hanafika azy ireo. Ho rava hatrany Dibona i Hesbona, Ka ny vehivavy ho ripaka hatrany Nofa, ary ny lehilahy hatrany Medeba.\u201d",
        "31": "Dia nonina tao amin\u2019ny tanin\u2019ny Amorita ny Israely.",
        "32": "Ary nandefa mpitsikilo tany Jazera i Mosesy. Koa azon\u2019izy ireo ny tan\u00e0na niankina tamin\u2019i Jazera, ka noroahiny ny Amorita tao.",
        "33": "Ary nivily lalana izy ireo avy eo, ka niakatra nanaraka ny lalana mankany Basana. Dia nivoaka hiady tamin\u2019izy ireo tao Edrehy i Oga mpanjakan\u2019i Basana sy ny olony rehetra.",
        "34": "Ary hoy i Jehovah tamin\u2019i Mosesy: \u201cAza matahotra azy fa hatolotro eo an-tananao tokoa izy sy ny olony rehetra ary ny taniny. Toy ny nataonao tamin\u2019i Sihona mpanjakan\u2019ny Amorita, izay nonina tao Hesbona, no ataovy aminy.\u201d",
        "35": "Koa namely azy sy ny zanany lahy ary ny olony rehetra izy ireo, ka nataony tsy nisy niangana na iray aza. Dia nalain\u2019izy ireo ny taniny."
    },
    "22": {
        "1": "Dia niainga ny zanak\u2019Israely ka nitoby teny amin\u2019ny lemaka karakaina any Moaba, eny ampitan\u2019i Jordana sady tandrifin\u2019i Jeriko.",
        "2": "Ary efa hitan\u2019i Balaka zanak\u2019i Zipora ny zava-drehetra nataon\u2019ny Israely tamin\u2019ny Amorita.",
        "3": "Dia nihorohoro mafy ny Moabita noho ny hamaroan\u2019ny zanak\u2019Israely, ka raiki-tahotra mafy izy ireo.",
        "4": "Ary hoy ny Moabita tamin\u2019ny anti-panahin\u2019ny Midianina: \u201cHaripak\u2019io firenena io daholo ny manodidina antsika, tahaka ny firaokan\u2019ny omby ny zava-maitso eny an-tsaha.\u201d I Balaka zanak\u2019i Zipora no mpanjakan\u2019i Moaba tamin\u2019izany fotoana izany.",
        "5": "Ary nandefa iraka izy hiantso an\u2019i Balama zanak\u2019i Beora, any Petora, izay eo amoron\u2019ny Renirano ao amin\u2019ny tanin\u2019ny zanaky ny fireneny, hilaza hoe: \u201cMisy vahoaka nivoaka avy tany Ejipta, ka mandrakotra ny tany hatrany amin\u2019izay faran\u2019ny taza-maso, ary mitoetra tandrifiko mihitsy izy ireo.",
        "6": "Koa mba tongava re ka oz\u00f2ny io vahoaka io, fa mahery noho izaho izy e! Angamba ho afaka handresy azy aho ka handroaka azy tsy ho eto amin\u2019ny taniko. Fantatro tsara mantsy fa izay tsofinao rano dia mahazo fitahiana, fa izay ozoninao kosa voaozona.\u201d",
        "7": "Koa nandeha ny anti-panahin\u2019i Moaba sy ny anti-panahin\u2019ny Midianina, sady nitondra ny saran\u2019ny fanaovana sikidy. Dia nankany amin\u2019i Balama izy ireo ka nilaza taminy ny tenin\u2019i Balaka.",
        "8": "Dia hoy i Balama tamin\u2019ireo: \u201cMijan\u00f2na eto anio alina, dia homeko valiny ianareo araka izay holazain\u2019i Jehovah amiko.\u201d Koa nijanona tao amin\u2019i Balama ireo andrianan\u2019i Moaba.",
        "9": "Ary nankeo amin\u2019i Balama Andriamanitra, ka niteny hoe: \u201cIza ireo lehilahy ato aminao ireo?\u201d",
        "10": "Dia hoy i Balama tamin\u2019Andriamanitra: \u201cNaniraka olona ho at\u1ef3 amiko i Balaka zanak\u2019i Zipora, mpanjakan\u2019i Moaba, hilaza hoe:",
        "11": "\u2018Tonga eto amiko ilay vahoaka nivoaka avy tany Ejipta, ary mandrakotra ny tany hatrany amin\u2019izay faran\u2019ny taza-maso izy ireo. Koa tongava ka oz\u00f2ny ireo. Angamba aho ho afaka hiady aminy ka handroaka azy.\u2019\u201d",
        "12": "Fa hoy Andriamanitra tamin\u2019i Balama: \u201cAza mandeha miaraka amin\u2019ireo. Ary aza manozona an\u2019io vahoaka io, fa notahina izy.\u201d",
        "13": "Ary nifoha maraina i Balama ka niteny tamin\u2019ireo andrianan\u2019i Balaka hoe: \u201cModia any amin\u2019ny taninareo, fa tsy avelan\u2019i Jehovah hiaraka aminareo aho.\u201d",
        "14": "Dia niainga ireo andrianan\u2019i Moaba ka tonga tany amin\u2019i Balaka, ary nilaza hoe: \u201cTsy nety niaraka taminay i Balama.\u201d",
        "15": "Naniraka andriana hafa indray anefa i Balaka, dia andriana maro kokoa sy manan-kaja kokoa noho ny teo aloha.",
        "16": "Koa tonga tany amin\u2019i Balama ireo ka niteny hoe: \u201cIzao no nolazain\u2019i Balaka zanak\u2019i Zipora: \u2018Aoka mba tsy hisy hahasakana anao tsy ho tonga at\u1ef3 amiko.",
        "17": "Fa tena hanome anao voninahitra lehibe aho, ary hataoko daholo izay lazainao. Koa mba tongava re, ka oz\u00f2ny io vahoaka io e!\u2019\u201d",
        "18": "Fa hoy ny navalin\u2019i Balama ny mpanompon\u2019i Balaka: \u201cNa homen\u2019i Balaka volafotsy sy volamena eran\u2019ny tranony aza aho, dia tsy ho afaka handika ny baikon\u2019i Jehovah Andriamanitro na amin-javatra kely na lehibe.",
        "19": "Raha sitrakareo anefa, dia mijan\u00f2na eto anio alina, mba hahafantarako izay mbola holazain\u2019i Jehovah amiko.\u201d",
        "20": "Ary nankeo amin\u2019i Balama Andriamanitra nony alina, ka niteny hoe: \u201cRaha hiantso anao no nahatongavan\u2019ireo olona ireo, dia mandehana miaraka aminy, nefa ny teny izay holazaiko aminao ihany no azonao lazaina.\u201d",
        "21": "Dia nifoha maraina i Balama ka nanisy lasely ny ampondravaviny, ary nandeha niaraka tamin\u2019ireo andrianan\u2019i Moaba.",
        "22": "Dia nirehitra ny fahatezeran\u2019Andriamanitra satria nandeha i Balama. Ary nijoro teo an-dalana ilay anjelin\u2019i Jehovah mba hanohitra azy. Nitaingina ny ampondravaviny i Balama tamin\u2019izay, ary nisy mpanompo roa niaraka taminy.",
        "23": "Ary hitan\u2019ilay ampondra ilay anjelin\u2019i Jehovah, izay nijoro teo an-dalana sady nitana sabatra efa voatsoaka tao anaty tranony. Dia nitady hivily any anaty saha ilay ampondra, nefa nikapoka azy i Balama mba hampiverina azy teo amin\u2019ny lalana.",
        "24": "Ary mbola nijoro teo amin\u2019ilay lalana tery, teo anelanelan\u2019ireo tanimboaloboka, ilay anjelin\u2019i Jehovah. Nisy fefy vato teo amin\u2019ny andaniny roa tamin\u2019ilay lalana.",
        "25": "Ary nahita an\u2019ilay anjelin\u2019i Jehovah foana ilay ampondravavy, ka nisisika hitampify tamin\u2019ny fefy. Dia tery tao ny tongotr\u2019i Balama, ka vao mainka nokapohiny izy.",
        "26": "Ary nandalo indray ilay anjelin\u2019i Jehovah ka nijoro teo amin\u2019ny toerana tery, izay tsy nahafahana nivily niankavanana na niankavia.",
        "27": "Rehefa hitan\u2019ilay ampondra ilay anjelin\u2019i Jehovah, dia nandry teo ambanin\u2019i Balama izy. Koa nirehitra ny fahatezeran\u2019i Balama, ka vao mainka nokapohiny tamin\u2019ny tehiny ilay ampondra.",
        "28": "Farany, dia nampitenenin\u2019i Jehovah ilay ampondra, ka niteny tamin\u2019i Balama hoe: \u201cFa inona no nataoko taminao no dia nokapohinao intelo aho izao?\u201d",
        "29": "Dia hoy i Balama: \u201cSatria mampijaly ahy ianao. Raha nisy sabatra tet\u1ef3 an-tanako, dia efa matiko ianao!\u201d",
        "30": "Ary hoy ilay ampondravavy tamin\u2019i Balama: \u201cTsy ampondranao efa fitainginao hatrizay niainanao ka hatramin\u2019izao ve aho? Efa mpanao izao taminao ve aho?\u201d Dia hoy izy: \u201cTsia!\u201d",
        "31": "Ary nampahiratin\u2019i Jehovah ny mason\u2019i Balama, ka hitany ilay anjelin\u2019i Jehovah, izay nijoro teo an-dalana sady nitana sabatra efa voatsoaka tao anaty tranony. Dia niondrika avy hatrany izy ka niankohoka.",
        "32": "Ary hoy ilay anjelin\u2019i Jehovah taminy: \u201cNahoana no nokapohinao intelo ny ampondranao? Nivoaka hanohitra anao aho, satria mifanipaka tanteraka amin\u2019ny sitrapoko ny ataonao.",
        "33": "Ary nahita ahy io ampondra io ka nitady hiala ahy intelo. Fa raha tsy niala ahy izy, dia ianao no efa matiko, fa izy kosa notsimbiniko.\u201d",
        "34": "Dia hoy i Balama tamin\u2019ilay anjelin\u2019i Jehovah: \u201cEfa nanota aho, fa tsy fantatro hoe ianao no nijoro teo an-dalana hisakana ahy. Koa raha tsy mety eo imasonao izao, dia avelao aho hiverina.\u201d",
        "35": "Fa hoy ilay anjelin\u2019i Jehovah tamin\u2019i Balama: \u201cMandehana miaraka amin\u2019ireo olona ireo, nefa izay teny holazaiko aminao ihany no azonao lazaina.\u201d Koa nanohy ny diany niaraka tamin\u2019ireo andrianan\u2019i Balaka i Balama.",
        "36": "Rehefa ren\u2019i Balaka fa tonga i Balama, dia nivoaka avy hatrany izy mba hitsena azy tao amin\u2019ny tan\u00e0nan\u2019i Moaba, izay teo amoron\u2019i Arnona, teo an-tsisin\u2019ny taniny.",
        "37": "Ary hoy i Balaka taminy: \u201cTsy efa naniraka olona hiantso anao ve aho? Koa nahoana ianao no tsy tonga tat\u1ef3 amiko? Heverinao angaha fa tsy ho vitako mihitsy ny hanome voninahitra anao?\u201d",
        "38": "Dia hoy i Balama: \u201cEfa tonga eto aminao aho izao, nefa ho afaka hilaza inona moa aho? Ny teny hataon\u2019Andriamanitra eo am-bavako ihany no holazaiko.\u201d",
        "39": "Koa niaraka tamin\u2019i Balaka i Balama, ka tonga tao Kiriata-hozota izy ireo.",
        "40": "Ary nanao sorona omby aman\u2019ondry i Balaka, ka nisy ampahany nampanateriny tany amin\u2019i Balama sy ireo andriana niaraka taminy.",
        "41": "Nony maraina, dia nalain\u2019i Balaka i Balama ka nentiny niakatra ho eo Bamota-bala, mba hahatazanany ny vahoaka manontolo."
    },
    "23": {
        "1": "Ary hoy i Balama tamin\u2019i Balaka: \u201cAnoreno alitara fito eto amin\u2019ity toerana ity aho, ary asio ombilahy fito sy ondrilahy fito efa vonona eto.\u201d",
        "2": "Avy hatrany dia nataon\u2019i Balaka izay nolazain\u2019i Balama. Ary nanolotra ombilahy iray sy ondrilahy iray teo ambonin\u2019ny alitara tsirairay izy roa lahy.",
        "3": "Ary hoy i Balama tamin\u2019i Balaka: \u201cMijan\u00f2na eto anilan\u2019ny fanatitra dorana natolotrao, fa izaho kosa handeha. Angamba hifandray amiko i Jehovah ka hihaona amiko. Koa izay hasehony ahy no holazaiko aminao.\u201d Dia nankeo amin\u2019ny havoana iray mangadihady izy.",
        "4": "Ary Andriamanitra nifandray tamin\u2019i Balama, ka hoy i Balama taminy: \u201cEfa nataoko nilahadahatra ireo alitara fito, ary nanolotra ombilahy iray sy ondrilahy iray teo ambonin\u2019ny alitara tsirairay aho.\u201d",
        "5": "Koa nataon\u2019i Jehovah teo am-bavan\u2019i Balama ny teny, ka nilazany izy hoe: \u201cMiverena any amin\u2019i Balaka, dia lazao aminy izany.\u201d",
        "6": "Dia niverina tany amin\u2019i Balaka izy, ary indreo fa teo anilan\u2019ny fanatitra dorana natolony i Balaka sy ny andrianan\u2019i Moaba rehetra.",
        "7": "Ary nanao oha-teny i Balama hoe: \u201cNampanalain\u2019i Balaka mpanjakan\u2019i Moaba avy any Arama aho, Avy any amin\u2019ny tendrombohitra any atsinanana, ka hoy izy: \u2018Tongava ka oz\u00f2ny i Jakoba. Tongava ka melohy ny Israely.\u2019",
        "8": "Ataoko ahoana no fanozona izay tsy nozonin\u2019Andriamanitra? Ary ataoko ahoana no fanameloka izay tsy nomelohin\u2019i Jehovah?",
        "9": "Fa avy eto an-tampon\u2019ny harambato no ahitako azy ireo, Ary avy eto amin\u2019ny havoana no ahatazanako azy. Vahoaka monina eo amin\u2019ny toerana mitokana izy, Ary tsy mihevitra ny tenany ho isan\u2019ireo firenena.",
        "10": "Iza no mahisa ny vahoakan\u2019i Jakoba, izay maro be toy ny vovoka, Ary iza no mahisa ny ampahefatry ny Israely? Aoka ho faty toy ny fahafatesan\u2019olo-mahitsy aho, Ary aoka ho tahaka an\u2019izay hiafarany no hiafarako.\u201d",
        "11": "Dia hoy i Balaka tamin\u2019i Balama: \u201cFa inona izao ataonao amiko izao? Ny hanozona ny fahavaloko no nakako anao, nefa vao mainka mitso-drano azy indray ianao!\u201d",
        "12": "Dia hoy ny navalin\u2019i Balama: \u201cTsy izay teny ataon\u2019i Jehovah eo am-bavako ihany ve no holazaiko?\u201d",
        "13": "Ary hoy i Balaka taminy: \u201cAndao mba hiaraka amiko ho any an-toeran-kafa, izay hahitanao an-dry zareo koa. Ny olona eny an-tsisin\u2019ny tobiny ihany no ho hitanao, fa tsy izy rehetra. Ary oz\u00f2ny ry zareo rehefa any ianao.\u201d",
        "14": "Koa nentiny nankeo amin\u2019ny sahan\u2019i Zofima teo an-tampon\u2019i Pisga i Balama. Ary nanorina alitara fito i Balaka, ka nanolotra ombilahy iray sy ondrilahy iray teo ambonin\u2019ny alitara tsirairay.",
        "15": "Ary hoy i Balama taminy: \u201cMijan\u00f2na eto anilan\u2019ny fanatitra dorana natolotrao, fa izaho kosa hanker\u1ef3 hifandray amin\u2019Andriamanitra.\u201d",
        "16": "Dia nifandray tamin\u2019i Balama i Jehovah ka nataony teo am-bavany ny teny, ary nilazany izy hoe: \u201cMiverena any amin\u2019i Balaka, dia lazao aminy izany.\u201d",
        "17": "Koa nankeo amin\u2019i Balaka izy, ary indreo fa teo anilan\u2019ny fanatitra dorana natolony i Balaka sy ireo andrianan\u2019i Moaba. Ary hoy i Balaka tamin\u2019i Balama: \u201cInona no nolazain\u2019i Jehovah?\u201d",
        "18": "Dia nanao oha-teny i Balama hoe: \u201cMitsang\u00e0na, ry Balaka, ka mihainoa. Mihainoa ahy, ry zanak\u2019i Zipora \u00f4!",
        "19": "Tsy mba olona Andriamanitra ka handainga, Na zanak\u2019olombelona ka hanenina. Efa nilaza ve izy ka tsy hanatanteraka, Ary efa niteny ka tsy hanefa?",
        "20": "Nampiantsoina aho mba hitso-drano, Ary nitso-drano Izy ka tsy hanao mifanohitra amin\u2019izany aho.",
        "21": "Tsy avelany hisy hampiasa herin\u2019ny maizina hamelezana an\u2019i Jakoba, Ary tsy avelany hisy loza hanjo ny Israely. I Jehovah Andriamaniny no momba azy, Ary manakoako eo aminy ny fihobiana ny mpanjaka.",
        "22": "Entin\u2019Andriamanitra mivoaka avy any Ejipta izy ireo, Ary miriotra mafy toy ny ombidia.",
        "23": "Fa tsy misy heriny eo amin\u2019i Jakoba ny ozona famosaviana, Ary tsy misy heriny eo amin\u2019i Israely ny sikidy. Koa ankehitriny dia azo atao ny milaza momba an\u2019i Jakoba sy Israely hoe: \u2018Jereo izay nataon\u2019Andriamanitra!\u2019",
        "24": "Jereo fa hitsangana toy ny liona ny firenena iray, Ary hijoro toy ny liona izy. Tsy handry izy raha tsy efa nihinana remby, Ary ny ran\u2019ny voavono no hosotroiny.\u201d",
        "25": "Dia hoy i Balaka tamin\u2019i Balama: \u201cRaha tsy afaka manozona azy mihitsy \u00e0ry ianao, dia aza mitso-drano azy koa.\u201d",
        "26": "Fa hoy ny navalin\u2019i Balama: \u201cTsy efa nilaza taminao ve aho hoe: \u2018Izay rehetra holazain\u2019i Jehovah ihany no hataoko\u2019?\u201d",
        "27": "Ary hoy i Balaka: \u201cAndao re hoentiko ho any an-toeran-kafa indray ianao e! Angamba ho tsara eo imason\u2019ilay tena Andriamanitra izany, ka hanozona an-dry zareo tokoa ianao rehefa any.\u201d",
        "28": "Dia nentin\u2019i Balaka teo an-tampon\u2019i Peora, izay ahatazanana an\u2019i Jesimona, izy.",
        "29": "Ary hoy i Balama tamin\u2019i Balaka: \u201cAnoreno alitara fito eto amin\u2019ity toerana ity aho, ary asio ombilahy fito sy ondrilahy fito efa vonona eto.\u201d",
        "30": "Dia nanao araka izay nolazain\u2019i Balama i Balaka, ka nanolotra ombilahy iray sy ondrilahy iray teo ambonin\u2019ny alitara tsirairay."
    },
    "24": {
        "1": "Rehefa hitan\u2019i Balama fa tsara teo imason\u2019i Jehovah ny hitso-drano ny Israely, dia tsy nandeha nitady fambara ratsy intsony izy, toy izay nataony teo aloha, fa nitodika tany an-tany efitra kosa.",
        "2": "Dia tonga taminy ny fanahin\u2019Andriamanitra, rehefa nanopy ny masony izy ka nahita an\u2019ireo Israelita nitoetra araka ny fokony avy.",
        "3": "Koa nanao oha-teny izy hoe: \u201cNy tenin\u2019i Balama zanak\u2019i Beora, Ny tenin\u2019ilay lehilahy tomady tsy voatampi-maso,",
        "4": "Eny, ny tenin\u2019ilay mandre ny tenin\u2019Andriamanitra, Sy nahazo fahitana avy tamin\u2019ilay Mahery Indrindra, Tamin\u2019izy nitambotsotra nefa nihiratra ny masony:",
        "5": "Tsara tarehy er\u1ef3 ny tranolainao, ry Jakoba \u00f4, sy ny fonenanao, ry Israely \u00f4!",
        "6": "Nitatra lavitra tahaka ny lohasaha falehan-driaka ireny, Ary sahala amin\u2019ny zaridaina eo amoron\u2019ny renirano. Toy ny hazo aloesy nambolen\u2019i Jehovah ireny, Ary tahaka ny hazo sedera eo amoron-drano.",
        "7": "Misy rano mikoriana foana avy amin\u2019ny sininy roa, Ary eny amoron\u2019ny rano maro ny voa afafiny. Hisandratra avo noho i Agaga ny mpanjakany, Ary hasandratra ny fanjakany.",
        "8": "Nentin\u2019Andriamanitra nivoaka avy tany Ejipta izy, Ary miriotra mafy toy ny ombidia. Hataony ripaka ireo firenena mampahory azy, Ka hokepokepohiny ny taolan\u2019ireny, ary ny zana-tsip\u00eckany no hamotipotehany an\u2019ireny.",
        "9": "Niondrika izy, nandry toy ny liona, Toy ny liona izy, ka iza no ho sahy hanaitra azy? Izay mitso-drano anao no mahazo fitahiana, Ary izay manozona anao no voaozona.\u201d",
        "10": "Dia nirehitra tamin\u2019i Balama ny fahatezeran\u2019i Balaka ka nitehaka izy. Ary hoy izy tamin\u2019i Balama: \u201cNy hanozona ny fahavaloko no niantsoako anao, nefa vao mainka nitso-drano azy intelo ianao.",
        "11": "Koa mandosira any amin\u2019izay misy anao. Efa niteny anakampo aho fa hanome voninahitra anao, nefa efa nisakana anao tsy hahazo voninahitra i Jehovah.\u201d",
        "12": "Dia hoy i Balama: \u201cIzaho efa nilaza tamin\u2019ny olona nirahinao tany amiko hoe:",
        "13": "\u2018Na homen\u2019i Balaka volafotsy sy volamena eran\u2019ny tranony aza aho, dia tsy ho afaka handika ny baikon\u2019i Jehovah, ka hanao zavatra araka ny nahim-poko, na zavatra tsara izany na ratsy. Izay lazain\u2019i Jehovah ihany no holazaiko.\u2019",
        "14": "Koa andeha hody any amin\u2019ny fireneko aho izao. Fa avia ianao hilazako izay hataon\u2019io firenena io amin\u2019ny firenenao any am-parany any.\u201d",
        "15": "Koa nanao oha-teny izy hoe: \u201cNy tenin\u2019i Balama zanak\u2019i Beora, Ny tenin\u2019ilay lehilahy tomady tsy voatampi-maso,",
        "16": "Eny, ny tenin\u2019ilay mandre ny tenin\u2019Andriamanitra, Sy manana ny fahalalan\u2019ny Avo Indrindra, Ary nahazo fahitana avy tamin\u2019ilay Mahery Indrindra, Tamin\u2019izy nitambotsotra nefa nihiratra ny masony:",
        "17": "Hahita azy aho, nefa tsy izao ankehitriny izao, Hahatazana azy aho, nefa tsy akaiky. Hisy kintana hivoaka avy amin\u2019i Jakoba, Ary hisy tehim-panjakana hipoitra avy amin\u2019ny Israely. Hovakiny ny fihirifan\u2019i Moaba, Sy ny karandohan\u2019ny zanak\u2019ireo tia ady.",
        "18": "Ho lasan\u2019olona i Edoma, Eny, ho lasan\u2019ny fahavalony i Seira, Fa ny Israely kosa be herim-po.",
        "19": "Avy amin\u2019i Jakoba no hivoahan\u2019ny olona iray ho mpandresy. Handringana an\u2019izay sisa miangana ao an-tan\u00e0na izy.\u201d",
        "20": "Rehefa nahita an\u2019i Amaleka izy, dia mbola nanao oha-teny ihany hoe: \u201cI Amaleka no voalohany tamin\u2019ireo firenena, Nefa ho ringana no hiafarany.\u201d",
        "21": "Rehefa nahita ny Kenita izy, dia mbola nanao oha-teny indray hoe: \u201cMaharitra ny fonenanao, ary eny amin\u2019ny harambato ny toeram-ponenanao.",
        "22": "Hisy olona handoro tanteraka anefa i Kaina. Rahoviana vao hitondra anao ho babo i Asyria?\u201d",
        "23": "Ary mbola nanao oha-teny ihany izy hoe: \u201cLoza! Iza no ho tafavoaka velona rehefa hanao izany Andriamanitra?",
        "24": "Hisy sambo avy any amin\u2019ny morontsirak\u2019i Kitima, Ka hampahory an\u2019i Asyria ireny, Sy hampahory an\u2019i Ebera. Ho ringana koa anefa izy amin\u2019ny farany.\u201d",
        "25": "Ary nitsangana i Balama taorian\u2019izany, ka niverina tany amin\u2019izay nisy azy. Dia lasa koa i Balaka."
    },
    "25": {
        "1": "Ary nonina tao Sitima ny Israely. Dia nanomboka nanao firaisana tamin\u2019ny zanakavavin\u2019i Moaba ny olona.",
        "2": "Ary tonga ireo vehivavy mba hanasa ny olona ho amin\u2019ny sorona nataony ho an\u2019ny andriamaniny. Dia nihinana sy niankohoka teo anoloan\u2019ny andriamanitr\u2019ireny izy ireo.",
        "3": "Koa nanompo an\u2019i Balan\u2019i Peora ny Israely, ka nirehitra taminy ny fahatezeran\u2019i Jehovah.",
        "4": "Dia hoy i Jehovah tamin\u2019i Mosesy: \u201cSambory ny lohandohany rehetra eo amin\u2019ny vahoaka ka vonoy ary asehoy miharihary eo anatrehan\u2019i Jehovah, tandrifin\u2019ny masoandro, ny fatiny, mba tsy hirehitra amin\u2019ny Israely intsony ny fahatezeran\u2019i Jehovah.\u201d",
        "5": "Ary hoy i Mosesy tamin\u2019ireo mpitsaran\u2019ny Israely: \u201cSamia ianareo mamono ny olom-peheziny, izay nanompo an\u2019i Balan\u2019i Peora.\u201d",
        "6": "Ary iny fa nisy lehilahy iray tamin\u2019ny zanak\u2019Israely, nitondra vehivavy midianita nankeo amin\u2019ny rahalahiny, teo imason\u2019i Mosesy sy ny vahoaka manontolo, dia ny zanak\u2019Israely, izay mbola nitomany teo amin\u2019ny fidirana amin\u2019ny tranolay fihaonana.",
        "7": "Raha vao nahita izany i Finehasa zanak\u2019i Eleazara, zanak\u2019i Arona mpisorona, dia nitsangana avy hatrany avy teo amin\u2019ny vahoaka izy ka naka lefona.",
        "8": "Ary nanaraka an\u2019ilay lehilahy israelita nankao an-tranolay izy. Koa nataony indray nandefona ilay lehilahy israelita sy ilay vehivavy, ka gorobaka hatrany amin\u2019ny taovam-pananahan-dravehivavy. Dia nitsahatra ny loza nanjo ny zanak\u2019Israely.",
        "9": "Nahatratra efatra arivo sy roa alina ny matin\u2019ilay loza.",
        "10": "Ary hoy i Jehovah tamin\u2019i Mosesy:",
        "11": "\u201cAfaka ny fahatezerako amin\u2019ny zanak\u2019Israely, noho ny nataon\u2019i Finehasa zanak\u2019i Eleazara, zanak\u2019i Arona mpisorona, satria tsy nilefitra mihitsy izy rehefa nisy nivadika tamiko teo amin\u2019ny fireneny. Koa tsy naripako tanteraka ny zanak\u2019Israely, na dia mitaky ny hanompoana ahy irery ihany aza aho.",
        "12": "Noho izany, dia lazao aminy hoe: \u2018Manao fifanekem-pihavanana aminy aho.",
        "13": "Eny, manao fifanekena aminy aho fa ho azy sy ny taranany mandimby azy ny asa fisoronana, mandritra ny fotoana tsy voafetra. Tsy nilefitra mantsy izy rehefa nisy nivadika tamin\u2019Andriamaniny. Nanao fandrakofam-pahotana ho an\u2019ny zanak\u2019Israely izy tamin\u2019izany.\u2019\u201d",
        "14": "Ary ny anaran\u2019ilay lehilahy israelita novonoina ho faty, izay niara-novonoina tamin\u2019ilay vehivavy midianita, dia Zimry zanak\u2019i Salo, mpiadidy teo amin\u2019ny fianakaviamben\u2019ny Simeonita.",
        "15": "Ny anaran\u2019ilay vehivavy midianita novonoina ho faty kosa, dia Kosby zanakavavin\u2019i Zora, izay lehibem-poko teo amin\u2019ny fianakaviambe iray, tany Midianina.",
        "16": "Ary hoy i Jehovah tamin\u2019i Mosesy:",
        "17": "\u201cAnaovy ankasomparana ny Midianita ka tafiho,",
        "18": "satria nanao ankasomparana anareo izy ireo rehefa nanangoly anareo hanota, tamin\u2019ilay zava-nitranga tao Peora. I Kosby anabavin\u2019izy ireo sady zanakavavin\u2019ny mpiadidy midianita no nampiasain\u2019izy ireo hitaona anareo hanota. Ary novonoina ho faty ravehivavy tamin\u2019ilay andro nandefasana loza taminareo, noho ilay zava-nitranga tao Peora.\u201d"
    },
    "26": {
        "1": "Taorian\u2019ilay loza, dia hoy koa i Jehovah tamin\u2019i Mosesy sy Eleazara zanak\u2019i Arona mpisorona:",
        "2": "\u201cIsao ny zanak\u2019Israely rehetra, dia izay roapolo taona no ho miakatra, araka ny fianakaviambe avy amin\u2019ireo rainy, dia izay rehetra azo alefa ao amin\u2019ny tafika eo amin\u2019ny Israely.\u201d",
        "3": "Ary hoy i Mosesy sy Eleazara mpisorona tamin\u2019izy ireo, tany amin\u2019ny lemaka karakaina any Moaba, any akaikin\u2019ny Reniranon\u2019i Jordana sady tandrifin\u2019i Jeriko:",
        "4": "\u201cIsao ny roapolo taona no ho miakatra, araka izay nandidian\u2019i Jehovah an\u2019i Mosesy.\u201d Koa ireto avy ny zanak\u2019Israely nivoaka avy tany Ejipta:",
        "5": "Ireto avy ny taranak\u2019i Robena lahimatoan\u2019i Israely: Avy tamin\u2019i Hanoka ny fianakavian\u2019ny Hanokita, avy tamin\u2019i Palo ny fianakavian\u2019ny Paloita,",
        "6": "avy tamin\u2019i Hezrona ny fianakavian\u2019ny Hezronita, avy tamin\u2019i Karmy ny fianakavian\u2019ny Karmita.",
        "7": "Ireo no fianakavian\u2019ny Robenita, ary telopolo sy fitonjato sy telo arivo sy efatra alina no voasoratra anarana.",
        "8": "Ary ny zanakalahin\u2019i Palo dia i Eliaba.",
        "9": "Ireto avy ny zanakalahin\u2019i Eliaba: Nemoela sy Datana ary Abirama. Anisan\u2019ireo nantsoina avy teo amin\u2019ny vahoaka i Datana sy Abirama. Niady tamin\u2019i Mosesy sy Arona anefa izy roa lahy, niaraka tamin\u2019ny olon\u2019i Kora, rehefa niady tamin\u2019i Jehovah izy ireo.",
        "10": "Ary nisokatra ny tany ka nitelina azy ireo. Fa i Kora kosa niara-maty tamin\u2019ny olony, rehefa nolevonin\u2019ny afo ireo dimampolo sy roanjato lahy. Koa nanjary fampitandremana ho an\u2019ny hafa izy ireo.",
        "11": "Tsy maty kosa anefa ireo zanakalahin\u2019i Kora.",
        "12": "Ary ireto avy ny taranak\u2019i Simeona, araka ny fianakaviany avy: Avy tamin\u2019i Nemoela ny fianakavian\u2019ny Nemoelita, avy tamin\u2019i Jamina ny fianakavian\u2019ny Jaminita, avy tamin\u2019i Jakina ny fianakavian\u2019ny Jakinita,",
        "13": "avy tamin\u2019i Zera ny fianakavian\u2019ny Zerita, avy tamin\u2019i Saoly ny fianakavian\u2019ny Saolita.",
        "14": "Ireo no fianakavian\u2019ny Simeonita, dia roanjato sy roa arivo sy roa alina.",
        "15": "Ary ireto avy ny taranak\u2019i Gada, araka ny fianakaviany avy: Avy tamin\u2019i Zefona ny fianakavian\u2019ny Zefonita, avy tamin\u2019i Hagy ny fianakavian\u2019ny Hagita, avy tamin\u2019i Sony ny fianakavian\u2019ny Sonita,",
        "16": "avy tamin\u2019i Ozny ny fianakavian\u2019ny Oznita, avy tamin\u2019i Ery ny fianakavian\u2019ny Erita,",
        "17": "avy tamin\u2019i Aroda ny fianakavian\u2019ny Arodita, avy tamin\u2019i Arely ny fianakavian\u2019ny Arelita.",
        "18": "Ireo no fianakavian\u2019ny taranak\u2019i Gada, araka izay voasoratra anarana, dia dimanjato sy efatra alina.",
        "19": "Ary ny zanakalahin\u2019i Joda dia i Era sy Onana. Maty tany Kanana anefa i Era sy Onana.",
        "20": "Ireto avy ny taranak\u2019i Joda, araka ny fianakaviany avy: Avy tamin\u2019i Sela ny fianakavian\u2019ny Selita, avy tamin\u2019i Pereza ny fianakavian\u2019ny Perezita, avy tamin\u2019i Zera ny fianakavian\u2019ny Zerita.",
        "21": "Ireto avy ny taranak\u2019i Pereza: Avy tamin\u2019i Hezrona ny fianakavian\u2019ny Hezronita, avy tamin\u2019i Hamola ny fianakavian\u2019ny Hamolita.",
        "22": "Ireo no fianakavian\u2019i Joda, araka izay voasoratra anarana, dia dimanjato sy enina arivo sy fito alina.",
        "23": "Ary ireto avy ny taranak\u2019i Isakara, araka ny fianakaviany avy: Avy tamin\u2019i Tola ny fianakavian\u2019ny Tolita, avy tamin\u2019i Pova ny fianakavian\u2019ny Povita,",
        "24": "avy tamin\u2019i Jasoba ny fianakavian\u2019ny Jasobita, avy tamin\u2019i Simrona ny fianakavian\u2019ny Simronita.",
        "25": "Ireo no fianakavian\u2019i Isakara, araka izay voasoratra anarana, dia telonjato sy efatra arivo sy enina alina.",
        "26": "Ary ireto avy ny taranak\u2019i Zebolona, araka ny fianakaviany avy: Avy tamin\u2019i Sereda ny fianakavian\u2019ny Seredita, avy tamin\u2019i Elona ny fianakavian\u2019ny Elonita, avy tamin\u2019i Jahalela ny fianakavian\u2019ny Jahalelita.",
        "27": "Ireo no fianakavian\u2019ny Zebolonita, araka izay voasoratra anarana, dia dimanjato sy enina alina.",
        "28": "Ary ny taranak\u2019i Josefa, araka ny fianakaviany avy, dia avy tamin\u2019i Manase sy Efraima.",
        "29": "Izao no taranak\u2019i Manase: Avy tamin\u2019i Makira ny fianakavian\u2019ny Makirita. I Makira kosa niteraka an\u2019i Gileada. Ary avy tamin\u2019i Gileada ny fianakavian\u2019ny Gileadita.",
        "30": "Ireto avy ny taranak\u2019i Gileada: Avy tamin\u2019i Jezera ny fianakavian\u2019ny Jezerita, avy tamin\u2019i Heleka ny fianakavian\u2019ny Helekita,",
        "31": "avy tamin\u2019i Asriela ny fianakavian\u2019ny Asrielita, avy tamin\u2019i Sekema ny fianakavian\u2019ny Sekemita,",
        "32": "avy tamin\u2019i Semida ny fianakavian\u2019ny Semidita, avy tamin\u2019i Hefera ny fianakavian\u2019ny Heferita.",
        "33": "Ary i Zelofada zanak\u2019i Hefera tsy mba nanan-janakalahy, fa zanakavavy ihany. Ny anaran\u2019ny zanakavavin\u2019i Zelofada dia Mahala sy Noa sy Hogla sy Milka ary Tirza.",
        "34": "Ireo no fianakavian\u2019i Manase, ary fitonjato sy roa arivo sy dimy alina no voasoratra anarana.",
        "35": "Ary ireto avy ny taranak\u2019i Efraima, araka ny fianakaviany avy: Avy tamin\u2019i Sotela ny fianakavian\u2019ny Sotelita, avy tamin\u2019i Bekera ny fianakavian\u2019ny Bekerita, avy tamin\u2019i Tahana ny fianakavian\u2019ny Tahanita.",
        "36": "Izao no taranak\u2019i Sotela: Avy tamin\u2019i Erana ny fianakavian\u2019ny Eranita.",
        "37": "Ireo no fianakavian\u2019ny taranak\u2019i Efraima, araka izay voasoratra anarana, dia dimanjato sy roa arivo sy telo alina. Ireo no taranak\u2019i Josefa, araka ny fianakaviany avy.",
        "38": "Ary ireto avy ny taranak\u2019i Benjamina, araka ny fianakaviany avy: Avy tamin\u2019i Bela ny fianakavian\u2019ny Belita, avy tamin\u2019i Asbela ny fianakavian\u2019ny Asbelita, avy tamin\u2019i Ahirama ny fianakavian\u2019ny Ahiramita,",
        "39": "avy tamin\u2019i Sefofama ny fianakavian\u2019ny Sefofamita, avy tamin\u2019i Hofama ny fianakavian\u2019ny Hofamita.",
        "40": "Ny zanakalahin\u2019i Bela dia i Arda sy Nam\u00e0na: Avy tamin\u2019i Arda ny fianakavian\u2019ny Ardita, avy tamin\u2019i Nam\u00e0na ny fianakavian\u2019ny Namanita.",
        "41": "Ireo no taranak\u2019i Benjamina, araka ny fianakaviany avy, ary eninjato sy dimy arivo sy efatra alina no voasoratra anarana.",
        "42": "Ary izao no taranak\u2019i Dana, araka ny fianakaviany avy: Avy tamin\u2019i Sohama ny fianakavian\u2019ny Sohamita. Ireo no fianakavian\u2019i Dana, araka ny fianakaviany avy.",
        "43": "Efajato sy efatra arivo sy enina alina no voasoratra anarana tamin\u2019ny fianakaviana rehetran\u2019ny Sohamita.",
        "44": "Ary ireto avy ny taranak\u2019i Asera, araka ny fianakaviany avy: Avy tamin\u2019i Jimna ny fianakavian\u2019ny Jimnita, avy tamin\u2019i Jisvy ny fianakavian\u2019ny Jisvita, avy tamin\u2019i Beria ny fianakavian\u2019ny Berita.",
        "45": "Ireto no taranak\u2019i Beria: Avy tamin\u2019i Hebera ny fianakavian\u2019ny Heberita, avy tamin\u2019i Malkiela ny fianakavian\u2019ny Malkielita.",
        "46": "Ary Sera no anaran\u2019ny zanakavavin\u2019i Asera.",
        "47": "Ireo no fianakavian\u2019ny taranak\u2019i Asera, araka izay voasoratra anarana, dia efajato sy telo arivo sy dimy alina.",
        "48": "Ary ireto avy ny taranak\u2019i Naftaly, araka ny fianakaviany avy: Avy tamin\u2019i Jazila ny fianakavian\u2019ny Jazilita, avy tamin\u2019i Gony ny fianakavian\u2019ny Gonita,",
        "49": "avy tamin\u2019i Jezera ny fianakavian\u2019ny Jezerita, avy tamin\u2019i Silema ny fianakavian\u2019ny Silemita.",
        "50": "Ireo no fianakavian\u2019i Naftaly, araka ny fianakaviany avy, ary efajato sy dimy arivo sy efatra alina no voasoratra anarana.",
        "51": "Ireo no voasoratra anarana tamin\u2019ny zanak\u2019Israely, dia telopolo sy fitonjato sy arivo sy enina hetsy.",
        "52": "Taorian\u2019izany, dia hoy i Jehovah tamin\u2019i Mosesy:",
        "53": "\u201cIreo no hizarana ny tany ho lovany, araka ny lisitry ny anarany.",
        "54": "Arakaraka ny hamaroany no hampitomboanao ny lovany, ary arakaraka ny havitsiany no hampihenanao ny lovany. Tokony homena araka ny isan\u2019ny voasoratra anarana ny lovan\u2019ny tsirairay.",
        "55": "Antsapaka ihany no hizarana ny tany. Araka ny anaran\u2019ny fokon\u2019ireo rainy no hahazoany lova.",
        "56": "Araka izay hita amin\u2019ny antsapaka no hizarana ny lovany, na izay ho an\u2019ny maro na izay ho an\u2019ny vitsy.\u201d",
        "57": "Ary ireto avy no voasoratra anarana tamin\u2019ny Levita, araka ny fianakaviany avy: Avy tamin\u2019i Gersona ny fianakavian\u2019ny Gersonita, avy tamin\u2019i Kehata ny fianakavian\u2019ny Kehatita, avy tamin\u2019i Merary ny fianakavian\u2019ny Merarita.",
        "58": "Ireto avy ny fianakavian\u2019ny Levita: Ny fianakavian\u2019ny Libnita, ny fianakavian\u2019ny Hebronita, ny fianakavian\u2019ny Malita, ny fianakavian\u2019ny Mosita, ny fianakavian\u2019ny Korahita. Ary i Kehata niteraka an\u2019i Amrama.",
        "59": "Ary ny anaran\u2019ny vadin\u2019i Amrama dia Jokebeda, zanakavavin\u2019i Levy izay naterany tany Ejipta. I Jokebeda kosa niteraka an\u2019i Arona sy Mosesy ary Miriama anabaviny, izay samy naterany tamin\u2019i Amrama.",
        "60": "Ary i Arona niteraka an\u2019i Nadaba sy Abiho, ary Eleazara sy Itamara.",
        "61": "Maty anefa i Nadaba sy Abiho, satria nanolotra afo tsy ara-dal\u00e0na teo anatrehan\u2019i Jehovah.",
        "62": "Ary telo arivo sy roa alina no voasoratra anarana tamin\u2019izy ireo, dia ny lahy rehetra iray volana no ho miakatra. Fa tsy nosoratana anarana niaraka tamin\u2019ny zanak\u2019Israely izy ireo, satria tsy tokony homena lova teo amin\u2019ny zanak\u2019Israely.",
        "63": "Ireo no voasoratra anarana, araka izay nosoratan\u2019i Mosesy sy Eleazara mpisorona, fony izy ireo nanoratra ny anaran\u2019ny zanak\u2019Israely tany amin\u2019ny lemaka karakaina any Moaba, any akaikin\u2019ny Reniranon\u2019i Jordana sady tandrifin\u2019i Jeriko.",
        "64": "Tsy nisy tamin\u2019ireo anefa anisan\u2019izay voasoratra anarana, rehefa nanoratra ny anaran\u2019ny zanak\u2019Israely tany an-tany efitr\u2019i Sinay i Mosesy sy Arona mpisorona.",
        "65": "Fa hoy i Jehovah momba azy ireny: \u201cHo faty tokoa at\u1ef3 an-tany efitra ireo.\u201d Koa tsy nisy niangana ireny, afa-tsy i Kaleba zanak\u2019i Jefone sy Josoa zanak\u2019i Nona."
    },
    "27": {
        "1": "Ary tonga ny zanakavavin\u2019i Zelofada, zanakalahin\u2019i Hefera, zanak\u2019i Gileada, zanak\u2019i Makira, zanak\u2019i Manase, avy tamin\u2019ny fianakaviamben\u2019i Manase zanak\u2019i Josefa. Ireto avy ny anaran\u2019ireo zanany vavy ireo: Mahala sy Noa sy Hogla sy Milka ary Tirza.",
        "2": "Dia nijoro teo anatrehan\u2019i Mosesy sy Eleazara mpisorona sy ny mpiadidy ary ny vahoaka manontolo izy ireo, teo amin\u2019ny fidirana amin\u2019ny tranolay fihaonana, ka niteny hoe:",
        "3": "\u201cMaty tany an-tany efitra ny rainay, nefa tsy mba anisan\u2019ilay vahoaka nanohitra an\u2019i Jehovah niaraka tamin\u2019ny olon\u2019i Kora. Maty noho ny fahotany ihany ny rainay, nefa tsy mba nanan-janakalahy.",
        "4": "Koa nahoana ny anarany no hovonoina tsy ho eo amin\u2019ny fianakaviany, noho izy tsy nanan-janakalahy? Mba omeo lova eo amin\u2019ny rahalahin-drainay re izahay e!\u201d",
        "5": "Dia nentin\u2019i Mosesy teo anatrehan\u2019i Jehovah ilay raharaha.",
        "6": "Ary hoy i Jehovah tamin\u2019i Mosesy:",
        "7": "\u201cMarina ny tenin\u2019ny zanakavavin\u2019i Zelofada. Tokony homenao lova eo amin\u2019ny rahalahin-drainy tokoa izy ireo. Koa afindrao aminy ny lovan-drainy.",
        "8": "Ary lazao amin\u2019ny zanak\u2019Israely hoe: \u2018Raha misy lehilahy maty nefa tsy manan-janakalahy, dia afindrao amin\u2019ny zanany vavy ny lovany.",
        "9": "Fa raha tsy manan-janakavavy izy, dia omeo ny rahalahiny izany.",
        "10": "Ary raha tsy manan-drahalahy izy, dia omeo ny rahalahin-drainy ny lovany.",
        "11": "Raha tsy manan-drahalahy kosa ny rainy, dia omeo an\u2019izay havany akaiky indrindra amin\u2019ny fianakaviany ny lovany, ka io no hahazo azy. Ho lal\u00e0na ho an\u2019ny zanak\u2019Israely izany didim-pitsarana izany, araka izay nandidian\u2019i Jehovah an\u2019i Mosesy.\u2019\u201d",
        "12": "Avy eo, dia hoy i Jehovah tamin\u2019i Mosesy: \u201cMiakara eo amin\u2019io tendrombohitr\u2019i Abarima io, ka tazano ilay tany homeko ny zanak\u2019Israely.",
        "13": "Rehefa hitanao izany, dia hangonina any amin\u2019ny razanao tahaka an\u2019i Arona rahalahinao koa ianao.",
        "14": "Nikomy tsy nanaraka ny didiko mantsy ianareo tany an-tany efitr\u2019i Zina, rehefa nila ady tamiko ny vahoaka. Ary tsy nanamasina ahy ianareo rehefa nanome rano teo imason\u2019izy ireo. Izany no ranon\u2019i Meriba tao Kadesy, tany an-tany efitr\u2019i Zina.\u201d",
        "15": "Ary hoy i Mosesy tamin\u2019i Jehovah:",
        "16": "\u201cRy Jehovah Andriamanitra mpanome aina ny karaza-nofo rehetra \u00f4, manendre lehilahy iray hitondra ny vahoaka,",
        "17": "dia lehilahy hitarika azy amin\u2019ny zava-drehetra sady hitarika azy amin\u2019izay rehetra ataony, mba tsy ho tahaka ny ondry tsy misy mpiandry ny vahoakan\u2019i Jehovah.\u201d",
        "18": "Dia hoy i Jehovah tamin\u2019i Mosesy: \u201cAlaivo i Josoa zanak\u2019i Nona, fa lehilahy manana toetra miavaka izy. Ametraho tanana izy,",
        "19": "ary asaivo mijoro eo anatrehan\u2019i Eleazara mpisorona sy ny vahoaka manontolo, ka tendreo ho mpitarika, eo imason\u2019izy ireo.",
        "20": "Dia anomezo amin\u2019ny voninahitrao izy, mba hihaino azy ny vahoaka manontolo, dia ny zanak\u2019Israely.",
        "21": "Eo anatrehan\u2019i Eleazara mpisorona no hijoroany, ary i Eleazara kosa hanontany eo anatrehan\u2019i Jehovah, amin\u2019ny alalan\u2019ny fitsaran\u2019ny Orima, rehefa manam-panontaniana i Josoa. Araka ny baiko azo no hivoahan\u2019izy ireo sy hidirany, dia izy sy ny zanak\u2019Israely rehetra ary ny vahoaka manontolo.\u201d",
        "22": "Ary nanao araka izay nandidian\u2019i Jehovah azy i Mosesy. Dia nalainy i Josoa ka nasainy nijoro teo anatrehan\u2019i Eleazara mpisorona sy ny vahoaka manontolo.",
        "23": "Ary nametra-tanana tamin\u2019i Josoa izy ka nanendry azy, araka izay nolazain\u2019i Jehovah tamin\u2019ny alalan\u2019i Mosesy."
    },
    "28": {
        "1": "Ary hoy koa i Jehovah tamin\u2019i Mosesy:",
        "2": "\u201cIzao didy izao no holazainao amin\u2019ny zanak\u2019Israely: \u2018Tandremo tsara mba ho voatolotra amin\u2019ny fotoana voatondro ny fanatitra ho ahy, dia ny sakafo omena ahy, ho fanatitra atao anaty afo, ho hanitra mampitony ahy.\u2019",
        "3": "\u201cKoa lazao aminy hoe: \u2018Izao no fanatitra atao anaty afo hatolotrareo ho an\u2019i Jehovah: Ondrilahy kely roa tsy misy kilema izay herintaona avy, ho fanatitra dorana atolotra isan\u2019andro.",
        "4": "Hatolotrao amin\u2019ny maraina ny ondrilahy kely iray, fa ny iray kosa hatolotrao eo anelanelan\u2019ny takariva roa.",
        "5": "Ny ondrilahy tsirairay dia hampiarahina amin\u2019ny fanatitra varimbazaha, izay lafarinina tsara toto ampahafolon\u2019ny efaha, nafangaro menaka ampahefatry ny hina avy amin\u2019ny oliva voatoto.",
        "6": "Fanatitra dorana atolotra tsy tapaka izany, araka ny didy nomena teo amin\u2019ny Tendrombohitra Sinay, mba ho hanitra mampitony, ho fanatitra atao anaty afo ho an\u2019i Jehovah.",
        "7": "Hampiarahina amin\u2019ny fanatitra zava-pisotro ampahefatry ny hina koa ny ondrilahy tsirairay. Araraho ho an\u2019i Jehovah eo amin\u2019ny toerana masina ilay fanatitra zava-pisotro mahamamo.",
        "8": "Ary hatolotrao eo anelanelan\u2019ny takariva roa ny ondrilahy kely iray, miaraka amin\u2019ny fanatitra varimbazaha toy ilay amin\u2019ny maraina, sy ny fanatitra zava-pisotro toy ilay teo aloha, ho fanatitra atao anaty afo, ho hanitra mampitony an\u2019i Jehovah.",
        "9": "\u201c\u2018Izao kosa no hatolotra amin\u2019ny andro sabata: Ondrilahy kely roa tsy misy kilema izay herintaona avy, sy lafarinina tsara toto roa ampahafolon\u2019ny famarana ho fanatitra varimbazaha nafangaro menaka, ary ny fanatitra zava-pisotro ampiarahina aminy.",
        "10": "Ho fanatitra dorana fanolotra isaky ny sabata izany, ankoatra ny fanatitra dorana atolotra tsy tapaka sy ny fanatitra zava-pisotro ampiarahina aminy.",
        "11": "\u201c\u2018Ireto no hatolotrareo ho fanatitra dorana ho an\u2019i Jehovah, isaky ny fiandohan\u2019ny volana: Vantotr\u2019ombilahy roa, sy ondrilahy iray, sy ondrilahy kely fito tsy misy kilema izay herintaona avy.",
        "12": "Ny vantotr\u2019ombilahy tsirairay dia hampiarahina amin\u2019ny lafarinina tsara toto telo ampahafolon\u2019ny famarana, izay fanatitra varimbazaha nafangaro menaka. Ilay ondrilahy kosa hampiarahina amin\u2019ny lafarinina tsara toto roa ampahafolon\u2019ny famarana, izay fanatitra varimbazaha nafangaro menaka.",
        "13": "Ary ny ondrilahy kely tsirairay dia hampiarahina amin\u2019ny lafarinina tsara toto ampahafolon\u2019ny famarana, izay fanatitra varimbazaha nafangaro menaka. Ho fanatitra dorana izany, ho hanitra mampitony, ho fanatitra atao anaty afo ho an\u2019i Jehovah.",
        "14": "Ny fanatitra zava-pisotro hampiarahina amin\u2019ireo, dia divay antsasaky ny hina isaky ny ombilahy, ary ampahatelon\u2019ny hina no hampiarahina amin\u2019ilay ondrilahy, ary ampahefatry ny hina kosa isaky ny ondrilahy kely. Izany no fanatitra dorana fanolotra isam-bolana, amin\u2019ny volana rehetra ao anatin\u2019ny taona.",
        "15": "Ary zanak\u2019osy iray no hatolotra ho an\u2019i Jehovah ho fanatitra noho ny ota, ankoatra ny fanatitra dorana atolotra tsy tapaka sy ny fanatitra zava-pisotro ampiarahina aminy.",
        "16": "\u201c\u2018Ho Paskan\u2019i Jehovah ny andro fahefatra ambin\u2019ny folon\u2019ny volana voalohany.",
        "17": "Ary ho andro fety ny andro fahadimy ambin\u2019ny folon\u2019io volana io. Mofo tsy misy lalivay no hohanina mandritra ny fito andro.",
        "18": "Hisy fivoriambe masina amin\u2019ny andro voalohany. Aza manao asa mafy na inona na inona.",
        "19": "Ireto no atolory ho fanatitra atao anaty afo, ho fanatitra dorana ho an\u2019i Jehovah: Vantotr\u2019ombilahy roa, sy ondrilahy iray, ary ondrilahy kely fito izay herintaona avy. Tsy tokony hisy kilema ireo.",
        "20": "Ny fanatitra varimbazaha hatolotrareo miaraka amin\u2019ireo dia lafarinina tsara toto nafangaro menaka: Lafarinina telo ampahafolon\u2019ny famarana isaky ny ombilahy, ary roa ampahafolon\u2019ny famarana no hampiarahina amin\u2019ilay ondrilahy,",
        "21": "ary ampahafolon\u2019ny famarana kosa isaky ny ondrilahy kely amin\u2019izy fito.",
        "22": "Manolora koa osilahy iray ho fanatitra noho ny ota, handrakofana ny fahotanareo.",
        "23": "Ireo no hatolotrareo, ankoatra ny fanatitra dorana fanao isa-maraina, izay atolotra tsy tapaka.",
        "24": "Toy ireo ihany no hatolotrareo isan\u2019andro mandritra ny fito andro, ho sakafo, ho fanatitra atao anaty afo, ho hanitra mampitony an\u2019i Jehovah, ankoatra ny fanatitra dorana atolotra tsy tapaka sy ny fanatitra zava-pisotro ampiarahina aminy.",
        "25": "Ary manaova fivoriambe masina amin\u2019ny andro fahafito. Aza manao asa mafy na inona na inona.",
        "26": "\u201c\u2018Amin\u2019ny andron\u2019ny voaloham-bokatra, rehefa manolotra fanatitra varimbazaha vaovao ho an\u2019i Jehovah ianareo, amin\u2019ny fetin\u2019ireo herinandro, dia manaova fivoriambe masina. Aza manao asa mafy na inona na inona.",
        "27": "Dia manolora vantotr\u2019ombilahy roa, sy ondrilahy iray, ary ondrilahy kely fito izay herintaona avy, ho fanatitra dorana, ho hanitra mampitony an\u2019i Jehovah.",
        "28": "Ny fanatitra varimbazaha hampiarahina amin\u2019ireo dia lafarinina tsara toto nafangaro menaka: Lafarinina telo ampahafolon\u2019ny famarana isaky ny ombilahy, ary roa ampahafolon\u2019ny famarana no hampiarahina amin\u2019ilay ondrilahy,",
        "29": "ary ampahafolon\u2019ny famarana kosa isaky ny ondrilahy kely amin\u2019izy fito.",
        "30": "Manolora koa zanak\u2019osy iray handrakofana ny fahotanareo.",
        "31": "Ireo no hatolotrareo miaraka amin\u2019ny fanatitra zava-pisotro, ankoatra ny fanatitra dorana atolotra tsy tapaka sy ny fanatitra varimbazaha ampiarahina aminy. Tsy tokony hisy kilema ireo biby ireo."
    },
    "29": {
        "1": "\u201c\u2018Amin\u2019ny andro voalohan\u2019ny volana fahafito, dia manaova fivoriambe masina. Aza manao asa mafy na inona na inona. Ho andro fitsofana trompetra izany.",
        "2": "Izao no hatolotrareo ho fanatitra dorana, ho hanitra mampitony an\u2019i Jehovah: Vantotr\u2019ombilahy iray, ondrilahy iray, ondrilahy kely fito izay herintaona avy, sady tsy misy kilema.",
        "3": "Ny fanatitra varimbazaha hampiarahina amin\u2019ireo dia lafarinina tsara toto nafangaro menaka: Lafarinina telo ampahafolon\u2019ny efaha no hampiarahina amin\u2019ilay omby, roa ampahafolon\u2019ny efaha kosa amin\u2019ilay ondrilahy,",
        "4": "ary ampahafolon\u2019ny efaha isaky ny ondrilahy kely amin\u2019izy fito.",
        "5": "Manolora koa osilahy kely iray ho fanatitra noho ny ota, handrakofana ny fahotanareo.",
        "6": "Ireo no hatolotrareo, ankoatra ny fanatitra dorana fanolotra isam-bolana sy ny fanatitra varimbazaha ampiarahina aminy, sy ny fanatitra dorana atolotra tsy tapaka sy ny fanatitra varimbazaha ampiarahina aminy, izay samy ampiarahina amin\u2019ny fanatitra zava-pisotro, araka ny efa fanao, mba ho hanitra mampitony, ho fanatitra atao anaty afo ho an\u2019i Jehovah.",
        "7": "\u201c\u2018Amin\u2019ny andro fahafolon\u2019io volana fahafito io, dia manaova fivoriambe masina. Aoka ianareo hampahory tena. Aza manao asa na inona na inona.",
        "8": "Izao no hatolotrareo ho fanatitra dorana ho an\u2019i Jehovah, ho hanitra mampitony: Vantotr\u2019ombilahy iray, ondrilahy iray, ondrilahy kely fito izay herintaona avy. Tsy tokony hisy kilema ireo.",
        "9": "Ny fanatitra varimbazaha hampiarahina amin\u2019ireo dia lafarinina tsara toto nafangaro menaka: Lafarinina telo ampahafolon\u2019ny efaha no hampiarahina amin\u2019ilay omby, roa ampahafolon\u2019ny efaha kosa amin\u2019ilay ondrilahy,",
        "10": "ary ampahafolon\u2019ny efaha isaky ny ondrilahy kely amin\u2019izy fito.",
        "11": "Manolora koa osilahy kely iray ho fanatitra noho ny ota, ankoatra ny fanatitra noho ny ota ho fandrakofam-pahotana, sy ny fanatitra dorana atolotra tsy tapaka sy ny fanatitra varimbazaha ampiarahina aminy, izay samy ampiarahina amin\u2019ny fanatitra zava-pisotro.",
        "12": "\u201c\u2018Amin\u2019ny andro fahadimy ambin\u2019ny folon\u2019ny volana fahafito, dia manaova fivoriambe masina. Aza manao asa mafy na inona na inona. Ary mankalaz\u00e0 fety ho an\u2019i Jehovah mandritra ny fito andro.",
        "13": "Izao no hatolotrareo ho fanatitra dorana, dia fanatitra atao anaty afo ho hanitra mampitony an\u2019i Jehovah: Vantotr\u2019ombilahy telo ambin\u2019ny folo, ondrilahy roa, ondrilahy kely efatra ambin\u2019ny folo izay herintaona avy. Tsy tokony hisy kilema ireo.",
        "14": "Ny fanatitra varimbazaha hampiarahina amin\u2019ireo, dia lafarinina tsara toto nafangaro menaka: Lafarinina telo ampahafolon\u2019ny efaha isaky ny omby amin\u2019izy telo ambin\u2019ny folo, roa ampahafolon\u2019ny efaha isaky ny ondrilahy amin\u2019izy roa,",
        "15": "ary ampahafolon\u2019ny efaha isaky ny ondrilahy kely amin\u2019izy efatra ambin\u2019ny folo.",
        "16": "Manolora koa osilahy kely iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "17": "\u201c\u2018Amin\u2019ny andro faharoa dia manolora vantotr\u2019ombilahy roa ambin\u2019ny folo, ondrilahy roa, ondrilahy kely efatra ambin\u2019ny folo izay herintaona avy, sady tsy misy kilema.",
        "18": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "19": "Manolora koa osilahy kely iray ho fanatitra noho ny ota, ankoatra ny fanatitra dorana atolotra tsy tapaka sy ny fanatitra varimbazaha ampiarahina aminy, izay samy ampiarahina amin\u2019ny fanatitra zava-pisotro.",
        "20": "\u201c\u2018Amin\u2019ny andro fahatelo dia manolora vantotr\u2019ombilahy iraika ambin\u2019ny folo, ondrilahy roa, ondrilahy kely efatra ambin\u2019ny folo izay herintaona avy, sady tsy misy kilema.",
        "21": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "22": "Manolora koa osilahy iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "23": "\u201c\u2018Amin\u2019ny andro fahefatra dia manolora vantotr\u2019ombilahy folo, ondrilahy roa, ondrilahy kely efatra ambin\u2019ny folo izay herintaona avy, sady tsy misy kilema.",
        "24": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "25": "Manolora koa osilahy kely iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "26": "\u201c\u2018Amin\u2019ny andro fahadimy dia manolora vantotr\u2019ombilahy sivy, ondrilahy roa, ondrilahy kely efatra ambin\u2019ny folo izay herintaona avy, sady tsy misy kilema.",
        "27": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "28": "Manolora koa osilahy iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "29": "\u201c\u2018Amin\u2019ny andro fahenina dia manolora vantotr\u2019ombilahy valo, ondrilahy roa, ondrilahy kely efatra ambin\u2019ny folo izay herintaona avy, sady tsy misy kilema.",
        "30": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "31": "Manolora koa osilahy iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "32": "\u201c\u2018Amin\u2019ny andro fahafito dia manolora vantotr\u2019ombilahy fito, ondrilahy roa, ondrilahy kely efatra ambin\u2019ny folo izay herintaona avy, sady tsy misy kilema.",
        "33": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "34": "Manolora koa osilahy iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "35": "\u201c\u2018Amin\u2019ny andro fahavalo dia manaova fivoriambe manetriketrika. Ary aza manao asa mafy na inona na inona.",
        "36": "Izao no hatolotrareo ho fanatitra dorana, dia fanatitra atao anaty afo, ho hanitra mampitony an\u2019i Jehovah: Vantotr\u2019ombilahy iray, ondrilahy iray, ondrilahy kely fito izay herintaona avy, sady tsy misy kilema.",
        "37": "Misy fanatitra varimbazaha sy fanatitra zava-pisotro ampiarahina amin\u2019ireo omby sy ondrilahy ary ondrilahy kely araka ny isany avy, sy araka ny efa fanao.",
        "38": "Manolora koa osilahy iray ho fanatitra noho ny ota, ankoatra ny fanatitra dorana atolotra tsy tapaka, mbamin\u2019ny fanatitra varimbazaha sy ny fanatitra zava-pisotro ampiarahina aminy.",
        "39": "\u201c\u2018Ireo no hatolotrareo ho an\u2019i Jehovah amin\u2019ny fety, ho fanatitra dorana sy fanatitra varimbazaha sy fanatitra zava-pisotro ary sorona iombonana, ankoatra ny fanatitra fanefana voady sy ny fanatitra an-tsitrapo atolotrareo.\u2019\u201d",
        "40": "Dia nolazain\u2019i Mosesy tamin\u2019ny zanak\u2019Israely izay rehetra nandidian\u2019i Jehovah azy."
    },
    "30": {
        "1": "Dia niresaka tamin\u2019ireo lehibem-pokon\u2019ny zanak\u2019Israely i Mosesy, nanao hoe: \u201cIzao no teny nandidian\u2019i Jehovah:",
        "2": "Raha mivoady amin\u2019i Jehovah ny olona iray, na mianiana ka mivoady fa hifady zavatra, ary ny ainy no ataony antoka, dia tsy mahazo mivadika amin\u2019ny teniny izy, fa tokony hotanterahiny izay rehetra naloaky ny vavany.",
        "3": "\u201cAry raha misy tovovavy mbola mipetraka ao amin\u2019ny rainy ka mivoady amin\u2019i Jehovah, na mivoady fa hifady zavatra,",
        "4": "ary henon-drainy ilay voadin-janany na ilay voadiny hoe hifady zavatra, nefa nangina fotsiny ny rainy, dia hanan-kery ny voadiny rehetra, na ilay voadiny hoe hifady zavatra.",
        "5": "Fa raha nandrara azy tsy hanao izany kosa ny rainy tamin\u2019ny andro nandrenesany ny voady rehetra nataon-janany, na ilay voadiny hoe hifady zavatra, dia tsy hanan-kery izany. Hamela heloka an\u2019ilay tovovavy anefa i Jehovah, satria nandrara azy ny rainy.",
        "6": "\u201cRaha vehivavy manambady kosa no mivoady na manao fampanantenana tsy voahevitra,",
        "7": "ary henon\u2019ny vadiny izany nefa nangina fotsiny ralehilahy tamin\u2019ny andro nandrenesany izany, dia hanan-kery ilay voady nataon-dravehivavy, na ilay voadiny hoe hifady zavatra.",
        "8": "Fa raha nandrara azy tsy hanao izany kosa ny vadiny tamin\u2019ny andro nandrenesany izany, dia midika izany fa nofoanany ilay voady nataon-dravehivavy, na ilay fampanantenana tsy voahevitra nataony. Ary hamela heloka an-dravehivavy i Jehovah.",
        "9": "\u201cRaha vehivavy mpitondratena na nisara-bady kosa no mivoady, dia hanan-kery izay rehetra nolazainy, ka ho voafatotry ny teniny izy.",
        "10": "\u201cFa raha ao an-tranom-badiny kosa ny vehivavy no mivoady, na mianiana ka mivoady fa hifady zavatra,",
        "11": "ary henon\u2019ny vadiny izany nefa nangina fotsiny izy, dia midika izany fa tsy nandrara azy tsy hanao izany izy. Koa hanan-kery daholo ny voady rehetra nataon-dravehivavy, na izay voadiny hoe hifady zavatra.",
        "12": "Fa raha nanafoana tanteraka an\u2019izany kosa ny vadiny tamin\u2019ny andro nandrenesany ny voady nolazain-dravehivavy, na izay voadiny hoe hifady zavatra, dia tsy hanan-kery izany. Efa nanafoana izany ny vadiny. Ary hamela heloka an-dravehivavy i Jehovah.",
        "13": "Izay voady ataon-dravehivavy, na fianianana anaovany voady hoe hifady zavatra mba hampahoriana ny tenany, dia ny vadiny no hampanan-kery na hanafoana izany.",
        "14": "Fa raha mangina fotsiny ny vadiny rehefa mandeha ny fotoana, dia mampanan-kery ny voady rehetra nataon-dravehivavy izy, na izay voadiny hoe hifady zavatra. Mampanan-kery izany ralehilahy, satria nangina fotsiny tamin\u2019ny andro nandrenesany izany.",
        "15": "Ary raha manafoana tanteraka izany izy taorian\u2019ny nandrenesany izany, dia izy no hizaka ny fahadisoan-dravehivavy.",
        "16": "\u201cIreo no fitsipika nandidian\u2019i Jehovah an\u2019i Mosesy momba ny lehilahy sy ny vadiny, ary ny ray sy ny zanany vavy tanora mbola ao an-tranony.\u201d"
    },
    "31": {
        "1": "Ary hoy i Jehovah tamin\u2019i Mosesy:",
        "2": "\u201cValio ny Midianita noho ny ratsy nataony tamin\u2019ny zanak\u2019Israely. Aorian\u2019izany dia hangonina any amin\u2019ny razanao ianao.\u201d",
        "3": "Dia hoy i Mosesy tamin\u2019ny vahoaka: \u201cOmany hiantafika ny lehilahy sasany eo aminareo, mba hiady amin\u2019ny Midianina ka hampihatra ny famalian\u2019i Jehovah aminy.",
        "4": "Arivo lahy isaky ny fokon\u2019ny Israely no halefanareo hiantafika.\u201d",
        "5": "Koa tamin\u2019ny Israelita arivoarivo, dia arivo isam-poko no notendrena, ka niisa roa arivo sy iray alina ireo vonona hiantafika.",
        "6": "Dia nirahin\u2019i Mosesy hiantafika ireo arivo lahy isam-poko ireo, niaraka tamin\u2019i Finehasa zanak\u2019i Eleazara mpisorona, izay nitondra ny fitaovana masina sy ny trompetra fanairana.",
        "7": "Dia nandeha niady tamin\u2019ny Midianina izy ireo, araka izay nandidian\u2019i Jehovah an\u2019i Mosesy, ka naripany ny lehilahy rehetra.",
        "8": "Novonoiny niaraka tamin\u2019ireo ny mpanjaka dimy tany Midianina, dia i Evy sy Rekema sy Zora sy Hora ary Reba. Novonoiny tamin\u2019ny sabatra koa i Balama zanak\u2019i Beora.",
        "9": "Fa nentin\u2019ny zanak\u2019Israely ho babo kosa ireo vehivavy midianita sy ny zanany madinika. Norobain\u2019ny zanak\u2019Israely koa ny biby fiompiny rehetra sy ny fananany rehetra.",
        "10": "Ary nodorany ny tan\u00e0na rehetra nonenan\u2019izy ireo, sy ny tobiny rehetra misy manda.",
        "11": "Dia nalain\u2019izy ireo daholo izay rehetra nobaboiny, na zavatra na olona na biby fiompy,",
        "12": "ka nentin\u2019izy ireo tao an-toby, tany amin\u2019i Mosesy sy Eleazara mpisorona ary ny vahoakan\u2019Israely, tany amin\u2019ny lemaka karakaina any Moaba, any akaikin\u2019ny Reniranon\u2019i Jordana sady tandrifin\u2019i Jeriko.",
        "13": "Dia nivoaka hitsena azy teny ivelan\u2019ny toby i Mosesy sy Eleazara mpisorona ary ny mpiadidy rehetra teo amin\u2019ny vahoaka.",
        "14": "Ary nahatezitra an\u2019i Mosesy ireo lehilahy voatendry ho isan\u2019ny tafika, dia ireo lehiben\u2019ny arivo sy lehiben\u2019ny zato, izay tonga avy tany an\u2019ady,",
        "15": "ka hoy izy tamin\u2019ireo: \u201cAry toa tsy nisy novonoinareo ny vehivavy?",
        "16": "Ireo ihany anefa no nampirisihin\u2019i Balama hitaona ny zanak\u2019Israely hivadika tamin\u2019i Jehovah, tamin\u2019ilay zava-nitranga tao Peora, ka namely ny vahoakan\u2019i Jehovah ny loza.",
        "17": "Koa aringano daholo ny zazalahikely rehetra, mbamin\u2019ny vehivavy rehetra efa nanao firaisana tamin-dehilahy.",
        "18": "Aza vonoina kosa ny zazavavy rehetra mbola tsy nanao firaisana tamin-dehilahy, fa alaivo ho anareo.",
        "19": "Ary mitobia fito andro at\u1ef3 ivelan\u2019ny toby. Aoka ianareo rehetra nahafaty olona * sy nikasika faty mba hanadio ny tenanareo amin\u2019ny andro fahatelo sy fahafito, ary aoka hanadio ny tenany koa ireo olona nobaboinareo.",
        "20": "Diovy ho afaka amin\u2019ny ota koa ny fitafiana rehetra sy ny zavatra rehetra vita amin\u2019ny hoditra, na vita amin\u2019ny volon\u2019osy, na vita amin\u2019ny hazo.\u201d",
        "21": "Dia hoy i Eleazara mpisorona tamin\u2019ireo mpiantafika nandeha tany an\u2019ady: \u201cIzao no lal\u00e0na nandidian\u2019i Jehovah an\u2019i Mosesy:",
        "22": "\u2018Ny volamena sy ny volafotsy sy ny varahina sy ny vy sy ny firapotsy ary ny firamainty ihany,",
        "23": "izany hoe, izay rehetra mahatanty afo, no ataovy ao anaty afo mba hadio. Hodiovina amin\u2019ny rano fanadiovana izany avy eo. Fa izay rehetra tsy mahatanty afo kosa sasao amin\u2019ny rano.",
        "24": "Ary sasao ny fitafianareo amin\u2019ny andro fahafito, dia hadio ianareo, ka mahazo miditra ao an-toby.\u2019\u201d",
        "25": "Hoy koa i Jehovah tamin\u2019i Mosesy:",
        "26": "\u201cIsao izay rehetra azo babo, na olona na biby fiompy, ka ianao sy Eleazara mpisorona ary ny lohan\u2019ireo fianakaviambe eo amin\u2019ny vahoaka no hanisa izany.",
        "27": "Dia zarao izay rehetra azo babo, ka ny antsasany ho an\u2019izay tany an\u2019ady, ary ny antsasany ho an\u2019ny vahoaka sisa rehetra.",
        "28": "Ary akao hetra ho an\u2019i Jehovah ny anjaran\u2019ny lehilahy mpiady nandeha tany an\u2019ady, ka iray * isaky ny dimanjato no halainao, na amin\u2019ny olona na amin\u2019ny omby na amin\u2019ny ampondra na amin\u2019ny ondry aman\u2019osy.",
        "29": "Ilay antsasany izay anjaran\u2019izy ireo no akanao izany, ka omeo an\u2019i Eleazara mpisorona ho fanomezana ho an\u2019i Jehovah.",
        "30": "Ilay antsasany izay anjaran\u2019ny zanak\u2019Israely kosa no akanao iray isaky ny dimampolo, na amin\u2019ny olona na amin\u2019ny omby, na amin\u2019ny ampondra, na amin\u2019ny ondry aman\u2019osy, na amin\u2019ny karazana biby fiompy rehetra, ka omeo ny Levita, izay manana andraikitra ao amin\u2019ny tranolain\u2019i Jehovah.\u201d",
        "31": "Dia nataon\u2019i Mosesy sy Eleazara mpisorona izany, araka izay nandidian\u2019i Jehovah an\u2019i Mosesy.",
        "32": "Ary ny ambin\u2019ny zavatra azo babo izay norobain\u2019ireo tany an\u2019ady, dia ondry aman\u2019osy dimy arivo sy fito alina sy enina hetsy,",
        "33": "sy omby roa arivo sy fito alina,",
        "34": "ary ampondra arivo sy enina alina.",
        "35": "Ary roa arivo sy telo alina ny zazavavy rehetra mbola tsy nanao firaisana tamin-dehilahy.",
        "36": "Ny antsasany, izay anjaran\u2019ireo tany an\u2019ady, dia ondry aman\u2019osy dimanjato sy fito arivo sy telo alina sy telo hetsy,",
        "37": "ka dimy amby fitopolo sy eninjato ny hetra ho an\u2019i Jehovah nalaina tamin\u2019ireo;",
        "38": "sy omby enina arivo sy telo alina, ka roa amby fitopolo ny hetra ho an\u2019i Jehovah;",
        "39": "sy ampondra dimanjato sy telo alina, ka iraika amby enimpolo ny hetra ho an\u2019i Jehovah;",
        "40": "ary olona enina arivo sy iray alina, ka olona * roa amby telopolo ny hetra ho an\u2019i Jehovah.",
        "41": "Dia nomen\u2019i Mosesy an\u2019i Eleazara mpisorona izany hetra fanomezana ho an\u2019i Jehovah izany, araka izay nandidian\u2019i Jehovah an\u2019i Mosesy.",
        "42": "Ny antsasany izay anjaran\u2019ny zanak\u2019Israely kosa dia navahan\u2019i Mosesy tamin\u2019ny anjaran\u2019ireo lehilahy nandeha niady.",
        "43": "Ireto avy izany anjaran\u2019ny fiangonana izany: Ondry aman\u2019osy dimanjato sy fito arivo sy telo alina sy telo hetsy,",
        "44": "sy omby enina arivo sy telo alina,",
        "45": "sy ampondra dimanjato sy telo alina,",
        "46": "ary olona enina arivo sy iray alina.",
        "47": "Ary io antsasany an\u2019ny zanak\u2019Israely io no nakan\u2019i Mosesy iray isaky ny dimampolo, na tamin\u2019ny olona na tamin\u2019ny biby fiompy, ka nomeny ho an\u2019ny Levita, izay manana andraikitra ao amin\u2019ny tranolain\u2019i Jehovah, araka izay nandidian\u2019i Jehovah an\u2019i Mosesy.",
        "48": "Dia nanatona an\u2019i Mosesy ny lehilahy voatendry izay anisan\u2019ny vondron-tafika, * izany hoe ny lehiben\u2019ny arivo sy ny lehiben\u2019ny zato,",
        "49": "ka niteny taminy hoe: \u201cEfa nisain\u2019ny mpanomponao ny tontalin\u2019ny lehilahy mpiady eo ambany fiandraiketanay, ka voalaza fa tsy misy tsy ao na iray aza ny olonay.",
        "50": "Koa aoka izahay samy hanolotra ny zavatra hitanay mba ho fanatitra ho an\u2019i Jehovah, dia zavatra vita amin\u2019ny volamena sy rojokely haingon-tongotra sy brasele sy peratra fanombohan-kase sy kavina ary firava-behivavy, mba hanaovana fandrakofam-pahotana ho anay eo anatrehan\u2019i Jehovah.\u201d",
        "51": "Dia noraisin\u2019i Mosesy sy Eleazara mpisorona ny volamena, dia ny firavaka rehetra nomen\u2019izy ireo.",
        "52": "Koa sekely dimampolo sy fitonjato sy enina arivo sy iray alina ny volamena rehetra natao fanomezana ho an\u2019i Jehovah, avy tamin\u2019ireo lehiben\u2019ny arivo sy lehiben\u2019ny zato.",
        "53": "Samy nahazo anjara tamin\u2019ireo zavatra norobaina mantsy ireo lehilahy mpiady.",
        "54": "Koa noraisin\u2019i Mosesy sy Eleazara mpisorona ny volamena nomen\u2019ireo lehiben\u2019ny arivo sy lehiben\u2019ny zato, ka nentiny tao amin\u2019ny tranolay fihaonana, ho fahatsiarovana ho an\u2019ny zanak\u2019Israely eo anatrehan\u2019i Jehovah."
    },
    "32": {
        "1": "Ary nanana biby fiompy maro be ny taranak\u2019i Robena sy ny taranak\u2019i Gada. Dia hitan\u2019izy ireo fa tsara ho an\u2019ny biby fiompy ny tany tao Jazera sy ny tao Gileada.",
        "2": "Koa nanatona an\u2019i Mosesy sy Eleazara mpisorona ary ny mpiadidy vahoaka, ny taranak\u2019i Gada sy ny taranak\u2019i Robena, ka niteny hoe:",
        "3": "\u201cI Atarota sy Dibona sy Jazera sy Nimra sy Hesbona sy Elale sy Sebama sy Nebo ary Beona,",
        "4": "izay noresen\u2019i Jehovah teo anoloan\u2019ny vahoakan\u2019Israely, dia tany tsara ho an\u2019ny biby fiompy. Manana biby fiompy anefa ny mpanomponao.\u201d",
        "5": "Hoy koa izy ireo: \u201cRaha mahazo sitraka aminao izahay, dia aoka mba homena anay mpanomponao ity tany ity, fa aza asaina miampita an\u2019i Jordana izahay.\u201d",
        "6": "Dia hoy i Mosesy tamin\u2019ny taranak\u2019i Gada sy ny taranak\u2019i Robena: \u201cNy rahalahinareo ve handeha hiady nefa ianareo hipetraka at\u1ef3?",
        "7": "Nahoana ny zanak\u2019Israely no kivinareo tsy hiampita any amin\u2019ilay tany homen\u2019i Jehovah azy?",
        "8": "Toy izany no nataon\u2019ny razanareo rehefa nirahiko avy tany Kadesi-barnea izy ireo mba hijery an\u2019ilay tany.",
        "9": "Rehefa niakatra nankany amin\u2019ny lohasaha falehan-driakan\u2019i Eskola izy ka nahita an\u2019ilay tany, dia nokiviny ny zanak\u2019Israely tsy hiditra any amin\u2019ilay tany izay tokony ho nomen\u2019i Jehovah azy.",
        "10": "Koa nirehitra ny fahatezeran\u2019i Jehovah tamin\u2019izay andro izay, ka nianiana izy hoe:",
        "11": "\u2018Tsy hahita an\u2019ilay tany nianianako tamin\u2019i Abrahama sy Isaka ary Jakoba ny lehilahy roapolo taona no ho miakatra, izay nivoaka avy tany Ejipta. Tsy nisy nanaraka ahy tamin\u2019ny fony manontolo mantsy izy ireo,",
        "12": "afa-tsy i Kaleba zanak\u2019i Jefone Kenizita sy Josoa zanak\u2019i Nona. Izy roa lahy no nanaraka an\u2019i Jehovah tamin\u2019ny fony manontolo.\u2019",
        "13": "Koa nirehitra tamin\u2019ny Israely ny fahatezeran\u2019i Jehovah ka nataony nirenireny tany an-tany efitra nandritra ny efapolo taona ireny, mandra-pahalany ripaka ilay taranaka manontolo izay nanao ratsy teo imason\u2019i Jehovah.",
        "14": "Tahaka ny nataon\u2019ny razanareo ihany izao ataonareo izao, ry taranaky ny mpanota, mba hampirehitra bebe kokoa ny fahatezeran\u2019i Jehovah amin\u2019ny Israely.",
        "15": "Raha miala tsy manaraka azy ianareo, dia havelany hijanona ela kokoa at\u1ef3 an-tany efitra indray ity vahoaka manontolo ity. Koa ny ataonareo no hahatonga loza amin\u2019izy ireo.\u201d",
        "16": "Dia nanatona an\u2019i Mosesy izy ireo, ka niteny hoe: \u201cAvelao izahay hanorina vala * eto ho an\u2019ny biby fiompinay, ary tan\u00e0na ho an\u2019ny zanakay madinika.",
        "17": "Hivonona amin\u2019ny fiadiana anefa izahay, sady haka toerana eo alohan\u2019ny zanak\u2019Israely mba hiady, mandra-pitondranay azy any amin\u2019ny toerany, na rahoviana izany na rahoviana. Fa ny zanakay madinika kosa hitoetra ao amin\u2019ny tan\u00e0na misy manda, mba tsy ho hitan\u2019ny mponina eto amin\u2019ity tany ity.",
        "18": "Tsy hody any an-tranonay izahay raha tsy efa mahazo tany ny zanak\u2019Israely, ka samy mahazo ny lovany ny tsirairay.",
        "19": "Fa tsy hanana lova miaraka amin\u2019izy ireo er\u1ef3 ampitan\u2019i Jordana sy any ankoatrany izahay, satria ny lovanay efa azonay et\u1ef3 ampitan\u2019i Jordana manandrify ny fiposahan\u2019ny masoandro.\u201d",
        "20": "Dia hoy i Mosesy tamin\u2019izy ireo: \u201cRaha izany no hataonareo, ka hiomana hiady eo anatrehan\u2019i Jehovah ianareo,",
        "21": "ary hiampita an\u2019i Jordana ny olona rehetra voaomana eo aminareo, eny, hiampita eo anatrehan\u2019i Jehovah mandra-pandroakany ny fahavalony tsy ho eo anatrehany,",
        "22": "ka rehefa resy eo anoloan\u2019i Jehovah ilay tany, vao hiverina ianareo, dia tsy ho meloka eo anatrehan\u2019i Jehovah sy ny Israely ianareo. Ary ho lasanareo eo anatrehan\u2019i Jehovah ity tany ity.",
        "23": "Fa raha tsy izany no hataonareo, dia manota amin\u2019i Jehovah ianareo. Raha manota anefa ianareo, dia fantaro fa hahatratra anareo ny fahotanareo.",
        "24": "Manorena tan\u00e0na ho an\u2019ny zanakareo madinika, ary vala ho an\u2019ny ondry aman\u2019osinareo, ka ataovy izay efa naloaky ny vavanareo.\u201d",
        "25": "Dia hoy ny taranak\u2019i Gada sy ny taranak\u2019i Robena tamin\u2019i Mosesy: \u201cAraka izay andidian\u2019ny tompoko no hataon\u2019ny mpanomponao.",
        "26": "Hijanona at\u1ef3 amin\u2019ny tan\u00e0nan\u2019i Gileada ny zanakay madinika sy ny vadinay sy ny biby fiompy rehetra anananay,",
        "27": "fa izahay mpanomponao rehetra kosa, izay voaomana hiantafika, dia hiampita eo anatrehan\u2019i Jehovah mba hiady, araka izay lazain\u2019ny tompoko.\u201d",
        "28": "Dia nomen\u2019i Mosesy didy mikasika azy ireo i Eleazara mpisorona sy Josoa zanak\u2019i Nona ary ny lohan\u2019ny fianakaviamben\u2019ireo fokon\u2019ny zanak\u2019Israely.",
        "29": "Koa hoy i Mosesy tamin\u2019izy ireo: \u201cRaha miampita an\u2019i Jordana miaraka aminareo eo anatrehan\u2019i Jehovah ny taranak\u2019i Gada sy ny taranak\u2019i Robena, eny, izay rehetra voaomana hiady, ary resy eo anoloanareo ilay tany, dia omeo ho azy ireo i Gileada.",
        "30": "Fa raha tsy miampita miaraka aminareo kosa izy ireo ary tsy voaomana hiady, dia tsy maintsy mipetraka ao amin\u2019ny tany Kanana miaraka aminareo izy.\u201d",
        "31": "Dia hoy ny taranak\u2019i Gada sy ny taranak\u2019i Robena: \u201cIzay nolazain\u2019i Jehovah taminay mpanomponao no hataonay.",
        "32": "Hiomana hiady izahay ka hiampita eo anatrehan\u2019i Jehovah ho any Kanana. Ary ny et\u1ef3 aminay et\u1ef3 ampitan\u2019i Jordana no ho lovanay.\u201d",
        "33": "Koa nomen\u2019i Mosesy ho an\u2019ny taranak\u2019i Gada sy ny taranak\u2019i Robena ary ny antsasaky ny fokon\u2019i Manase zanak\u2019i Josefa ny fanjakan\u2019i Sihona mpanjakan\u2019ny Amorita sy ny fanjakan\u2019i Oga mpanjakan\u2019i Basana, dia ny tany ao amin\u2019ireo tan\u00e0na izay ao amin\u2019ireo faritra ireo, ary ny tan\u00e0na any amin\u2019ireo faritra manodidina.",
        "34": "Ary ny taranak\u2019i Gada dia nanorina an\u2019i Dibona sy Atarota sy Aroera,",
        "35": "sy Atrota-sofana sy Jazera sy Jogbeha,",
        "36": "sy Beti-nimra ary Beti-harana, izay tan\u00e0na misy manda avokoa. Nanorina vala ho an\u2019ny ondry aman\u2019osy koa izy ireo.",
        "37": "Ny taranak\u2019i Robena kosa nanorina an\u2019i Hesbona sy Elale sy Kiriataima,",
        "38": "sy Nebo sy Bala-meona izay samy novana anarana, ary Sibma. Ary nampitondrain\u2019izy ireo ny anarany ireo tan\u00e0na naoriny.",
        "39": "Ary nandeha nankany Gileada ny taranak\u2019i Makira zanak\u2019i Manase, mba hamabo azy sy handroaka ny Amorita nonina tao.",
        "40": "Koa nomen\u2019i Mosesy an\u2019i Makira zanak\u2019i Manase i Gileada, ary nanorim-ponenana tao izy.",
        "41": "I Jaira zanak\u2019i Manase kosa nandeha namabo an\u2019ireo tan\u00e0na tranolay. Koa nantsoiny hoe Havota-jaira ireny.",
        "42": "Ary nandeha namabo an\u2019i Kenata mbamin\u2019ireo tan\u00e0na miankina aminy, i Noba. Dia nantsoiny hoe Noba araka ny anarany ihany izy io."
    },
    "33": {
        "1": "Ireto avy ny lalana nalehan\u2019ny zanak\u2019Israely, rehefa nivoaka avy tany Ejipta araka ny tafiny avy izy ireo, teo ambany fitarihan\u2019i Mosesy sy Arona.",
        "2": "Nosoratan\u2019i Mosesy foana ireo toerana niaingana isaky ny lalana vitan\u2019izy ireo, araka ny baikon\u2019i Jehovah. Ireto avy izany lalana izany, avy teo amin\u2019ny fiaingana anankiray mankamin\u2019ny anankiray:",
        "3": "Niainga avy tao Ramesesa izy ireo tamin\u2019ny andro fahadimy ambin\u2019ny folon\u2019ny volana voalohany. Koa ny ampitson\u2019ny Paska avy hatrany, dia nivoaka tamim-pandresena teo imason\u2019ny Ejipsianina rehetra ny zanak\u2019Israely.",
        "4": "Tamin\u2019izay kosa ny Ejipsianina dia nandevina ny lahimatoa rehetra izay novonoin\u2019i Jehovah teo amin\u2019izy ireo. Ary nampiharan\u2019i Jehovah ny didim-pitsarany ny andriamanitry ny Ejipsianina.",
        "5": "Koa niainga avy tao Ramesesa ny zanak\u2019Israely, dia nitoby tao Sokota;",
        "6": "niainga avy tao Sokota, dia nitoby tao Etama teo an-tsisin\u2019ny tany efitra;",
        "7": "niainga avy tao Etama, dia niverina ho any Pihahirota, izay tandrifin\u2019i Bala-zefona, ary nitoby nanandrify an\u2019i Migdola;",
        "8": "niainga avy tao Pihahirota, dia namakivaky teo afovoan\u2019ny ranomasina mba hankany an-tany efitra. Nandeha lalana telo andro tany an-tany efitr\u2019i Etama izy ireo, dia nitoby tao Mara.",
        "9": "Ary niainga avy tao Mara izy ireo, dia tonga tao Elima, izay nisy loharano roa ambin\u2019ny folo sy hazo palmie fitopolo. Koa nitoby tao izy ireo.",
        "10": "Niainga avy tao Elima izy ireo, dia nitoby teo akaikin\u2019ny Ranomasina Mena;",
        "11": "niainga avy teo amin\u2019ny Ranomasina Mena, dia nitoby tany an-tany efitr\u2019i Sina;",
        "12": "niainga avy tany an-tany efitr\u2019i Sina, dia nitoby tao Dopka;",
        "13": "niainga avy tao Dopka, dia nitoby tao Alosy;",
        "14": "niainga avy tao Alosy, dia nitoby tao Refidima, izay tsy nisy rano hosotroin\u2019ny olona;",
        "15": "ary niainga avy tao Refidima, dia nitoby tany an-tany efitr\u2019i Sinay.",
        "16": "Ary niainga avy tany an-tany efitr\u2019i Sinay izy ireo, dia nitoby tao Kibrota-hatava;",
        "17": "niainga avy tao Kibrota-hatava, dia nitoby tao Hazerota;",
        "18": "niainga avy tao Hazerota, dia nitoby tao Ritma;",
        "19": "niainga avy tao Ritma, dia nitoby tao Rimona-pereza;",
        "20": "niainga avy tao Rimona-pereza, dia nitoby tao Libna;",
        "21": "niainga avy tao Libna, dia nitoby tao Risa;",
        "22": "niainga avy tao Risa, dia nitoby tao Kehelata;",
        "23": "ary niainga avy tao Kehelata, dia nitoby teo amin\u2019ny Tendrombohitra Sapera.",
        "24": "Ary niainga avy teo amin\u2019ny Tendrombohitra Sapera, dia nitoby tao Harada;",
        "25": "niainga avy tao Harada, dia nitoby tao Makelota;",
        "26": "niainga avy tao Makelota, dia nitoby tao Tahata;",
        "27": "niainga avy tao Tahata, dia nitoby tao Tera;",
        "28": "niainga avy tao Tera, dia nitoby tao Mitka;",
        "29": "niainga avy tao Mitka, dia nitoby tao Hasmona;",
        "30": "niainga avy tao Hasmona, dia nitoby tao Moserota;",
        "31": "niainga avy tao Moserota, dia nitoby tao Bene-jakana;",
        "32": "niainga avy tao Bene-jakana, dia nitoby tao Hora-hagidgada;",
        "33": "niainga avy tao Hora-hagidgada, dia nitoby tao Jotbata;",
        "34": "niainga avy tao Jotbata, dia nitoby tao Abrona;",
        "35": "niainga avy tao Abrona, dia nitoby tao Eziona-gebera;",
        "36": "ary niainga avy tao Eziona-gebera, dia nitoby tao an-tany efitr\u2019i Zina, izany hoe i Kadesy.",
        "37": "Ary niainga avy tao Kadesy izy ireo, dia nitoby teo amin\u2019ny Tendrombohitra Hora, teo amin\u2019ny sisin-tanin\u2019i Edoma.",
        "38": "Dia niakatra tao amin\u2019ny Tendrombohitra Hora i Arona mpisorona, araka ny baikon\u2019i Jehovah, ary maty tao izy tamin\u2019ny taona fahefapolo nivoahan\u2019ny zanak\u2019Israely avy tany Ejipta, tamin\u2019ny andro voalohan\u2019ny volana fahadimy.",
        "39": "Telo amby roapolo amby zato taona i Arona tamin\u2019izy maty tao amin\u2019ny Tendrombohitra Hora.",
        "40": "Ren\u2019ilay Kananita, mpanjakan\u2019i Arada, izay nonina tany Negeba, tany Kanana, fa tonga ny zanak\u2019Israely.",
        "41": "Ary niainga avy teo amin\u2019ny Tendrombohitra Hora ny zanak\u2019Israely, dia nitoby tao Zalmona;",
        "42": "niainga avy tao Zalmona, dia nitoby tao Ponona;",
        "43": "niainga avy tao Ponona, dia nitoby tao Obota;",
        "44": "niainga avy tao Obota, dia nitoby tao Ie-abarima, teo amin\u2019ny sisin-tanin\u2019i Moaba;",
        "45": "niainga avy tao Ima, dia nitoby tao Dibona-gada;",
        "46": "niainga avy tao Dibona-gada, dia nitoby tao Almona-diblataima;",
        "47": "niainga avy tao Almona-diblataima, dia nitoby tany amin\u2019ireo tendrombohitr\u2019i Abarima, tandrifin\u2019i Nebo;",
        "48": "ary niainga avy tany amin\u2019ireo tendrombohitr\u2019i Abarima, dia nitoby teny amin\u2019ny lemaka karakaina any Moaba, teo akaikin\u2019ny Reniranon\u2019i Jordana, tandrifin\u2019i Jeriko.",
        "49": "Ary mbola nitoby teo akaikin\u2019ny Reniranon\u2019i Jordana izy ireo, nanomboka tany Beti-jesimota ka hatrany Abela-sitima, teny amin\u2019ny lemaka karakaina any Moaba.",
        "50": "Ary hoy i Jehovah tamin\u2019i Mosesy, teny amin\u2019ny lemaka karakaina any Moaba, teo akaikin\u2019ny Reniranon\u2019i Jordana, tandrifin\u2019i Jeriko:",
        "51": "\u201cMitenena amin\u2019ny zanak\u2019Israely hoe: \u2018Hiampita an\u2019i Jordana ianareo izao, ka hiditra ao Kanana.",
        "52": "Roahy tsy ho eo anatrehanareo ny mponina rehetra ao amin\u2019ilay tany, ary poteho ny sarivongana rehetra nataon\u2019izy ireo tamin\u2019ny vato. Poteho koa ny sarivongany metaly rehetra, sy ny toerana avo masina rehetra eo amin\u2019izy ireo.",
        "53": "Ary alaivo ho fanananareo ilay tany, ka aoka ianareo honina ao, satria ianareo no homeko an\u2019ilay tany mba ho fanananareo.",
        "54": "Dia zarao ho anareo ilay tany araka ny fianakaviana eo aminareo, ka antsapaka no hizaranareo azy. Ampitomboy ny lovan\u2019izay maro, ary ahenao kosa ny lovan\u2019izay vitsy. Izay tany azony amin\u2019ny antsapaka no ho lasany. Ary araka ny fokon\u2019ny razanareo no hahazoanareo tany.",
        "55": "\u201c\u2018Fa raha tsy roahinareo tsy ho eo anatrehanareo ny mponin\u2019ilay tany, dia ho malailay ao anaty masonareo sy ho tsilo eo amin\u2019ny tehezanareo ny olona avelanareo honina ao, ary hampijaly anareo eo amin\u2019ilay tany honenanareo.",
        "56": "Ary izay nokasaiko hanafaizana azy no hanafaizako anareo.\u2019\u201d"
    },
    "34": {
        "1": "Hoy koa i Jehovah tamin\u2019i Mosesy:",
        "2": "\u201cIzao didy izao no holazainao amin\u2019ny zanak\u2019Israely: \u2018Hiditra ao amin\u2019ny tany Kanana ianareo. Io ilay tany homena ho lovanareo, dia ny tany Kanana araka ny sisin-tany mamaritra azy.",
        "3": "\u201c\u2018Ny ilany atsimo amin\u2019ny taninareo dia hanomboka any amin\u2019ny tany efitr\u2019i Zina mifanila amin\u2019i Edoma. Ary ny sisiny atsimo dia hanomboka any amin\u2019ny faran\u2019ny Ranomasin-tsira eo atsinanana,",
        "4": "ka hivily eo atsimon\u2019ilay fiakarana Akrabima, dia hiampita mankany Zina, ary hivoaka any atsimon\u2019i Kadesi-barnea, dia hivily mankany Hazara-adara ka hitohy hatrany Azmona.",
        "5": "Dia hivily indray izany eo Azmona, ka hipaka amin\u2019ny lohasaha falehan-driakan\u2019i Ejipta, ary hifarana any amin\u2019ny Ranomasina.",
        "6": "\u201c\u2018Ary ho sisiny andrefana amin\u2019ny taninareo ny Ranomasina Lehibe sy ny morontsiraka. Io no ho sisiny andrefana amin\u2019ny taninareo.",
        "7": "\u201c\u2018Izao kosa no ho sisiny avaratra amin\u2019ny taninareo ka hosoritanareo ho sisin-taninareo: Manomboka eo amin\u2019ny Ranomasina Lehibe ka hatrany amin\u2019ny Tendrombohitra Hora,",
        "8": "ary eo amin\u2019ny Tendrombohitra Hora ka hatreo amin\u2019ny sisin\u2019ny faritr\u2019i Hamata, ary hitohy mankany Zedada,",
        "9": "dia hivoaka any Zifrona ka hifarana any Hazara-enana. Izany no ho sisiny avaratra amin\u2019ny taninareo.",
        "10": "\u201c\u2018Ary sorito ny sisin-taninareo any atsinanana, manomboka eo Hazara-enana ka hatrany Sefama,",
        "11": "dia hidina avy eo Sefama ka hitohy any Ribla, any atsinanan\u2019i Aina, ary hidina ihany ka hipaka amin\u2019ilay tehezan-kavoana amin\u2019ny ilany atsinanan\u2019ny ranomasin\u2019i Kinereta,",
        "12": "dia mbola hidina ihany hatrany amin\u2019ny Reniranon\u2019i Jordana, ka hifarana any amin\u2019ny Ranomasin-tsira. Izany no ho taninareo, araka ny sisin-taniny manodidina.\u2019\u201d",
        "13": "Koa nodidian\u2019i Mosesy ny zanak\u2019Israely hoe: \u201cIo ilay tany hozarainareo ho fanananareo, ka hatao antsapaka no fizara azy, araka izay nandidian\u2019i Jehovah homena ny foko sivy sy sasany.",
        "14": "Efa naka ny lovany mantsy ny fokon\u2019ny taranaky ny Robenita araka ny fianakaviambe avy amin\u2019ireo rainy, sy ny fokon\u2019ny taranaky ny Gadita araka ny fianakaviambe avy amin\u2019ireo rainy, ary ny antsasaky ny fokon\u2019i Manase.",
        "15": "Ireo foko roa sy sasany ireo dia efa naka ny lovany tet\u1ef3 amin\u2019ny faritr\u2019i Jordana, tandrifin\u2019i Jeriko amin\u2019ny ilany atsinanana manandrify ny fiposahan\u2019ny masoandro.\u201d",
        "16": "Hoy koa i Jehovah tamin\u2019i Mosesy:",
        "17": "\u201cIreto no anaran\u2019ny lehilahy hizara ny tany ho fanananareo: Eleazara mpisorona sy Josoa zanak\u2019i Nona.",
        "18": "Ary haka mpiadidy iray isam-poko ianareo mba hizara ilay tany ho lova.",
        "19": "Koa ireto no anaran\u2019ireo lehilahy ireo: Kaleba zanak\u2019i Jefone no avy amin\u2019ny fokon\u2019i Joda;",
        "20": "Semoela zanak\u2019i Amihoda no avy amin\u2019ny fokon\u2019ny taranak\u2019i Simeona;",
        "21": "Elidada zanak\u2019i Kislona no avy amin\u2019ny fokon\u2019i Benjamina;",
        "22": "Boky mpiadidy zanak\u2019i Jogly no avy amin\u2019ny fokon\u2019ny taranak\u2019i Dana;",
        "23": "Haniela mpiadidy zanak\u2019i Efoda no avy amin\u2019ny taranak\u2019i Josefa, eny, avy amin\u2019ny fokon\u2019ny taranak\u2019i Manase;",
        "24": "Kemoela mpiadidy zanak\u2019i Siftana no avy amin\u2019ny fokon\u2019ny taranak\u2019i Efraima;",
        "25": "Elizafana mpiadidy zanak\u2019i Parnaka no avy amin\u2019ny fokon\u2019ny taranak\u2019i Zebolona;",
        "26": "Paltiela mpiadidy zanak\u2019i Azana no avy amin\u2019ny fokon\u2019ny taranak\u2019i Isakara;",
        "27": "Ahihoda mpiadidy zanak\u2019i Selomy no avy amin\u2019ny fokon\u2019ny taranak\u2019i Asera;",
        "28": "ary Pedahela mpiadidy zanak\u2019i Amihoda no avy amin\u2019ny fokon\u2019ny taranak\u2019i Naftaly.\u201d",
        "29": "Ireo no nodidian\u2019i Jehovah hizara ny tany Kanana ho an\u2019ny zanak\u2019Israely."
    },
    "35": {
        "1": "Hoy koa i Jehovah tamin\u2019i Mosesy, teny amin\u2019ny lemaka karakaina any Moaba, any akaikin\u2019ny Reniranon\u2019i Jordana sady tandrifin\u2019i Jeriko:",
        "2": "\u201cOmeo baiko ny zanak\u2019Israely hanome tan\u00e0na avy amin\u2019ny lovan\u2019izy ireo, mba honenan\u2019ny Levita. Homen\u2019izy ireo ho an\u2019ny Levita koa ny kijana rehetra manodidina an\u2019ireo tan\u00e0na ireo.",
        "3": "Ary ny tan\u00e0na dia honenany, fa ny kijana kosa ho an\u2019ny biby fiompiny sy ny fananany ary ny bibiny hafa rehetra.",
        "4": "Ho arivo hakiho manodidina ny tan\u00e0na, miala avy eo amin\u2019ny manda, ny kijana homenareo ny Levita.",
        "5": "Any ivelan\u2019ny tan\u00e0na, dia handrefy roa arivo hakiho amin\u2019ny lafiny atsinanana ianareo, ary roa arivo hakiho amin\u2019ny lafiny atsimo, roa arivo hakiho amin\u2019ny lafiny andrefana, ary roa arivo hakiho amin\u2019ny lafiny avaratra, ka ny tan\u00e0na dia eo afovoany. Izany no ho kijanan\u2019ny tan\u00e0nan\u2019izy ireo.",
        "6": "\u201cAry izao no tan\u00e0na homenareo ny Levita: Tan\u00e0na fialokalofana enina, homenareo handosiran\u2019izay nahafaty olona, ary tan\u00e0na roa amby efapolo koa ankoatra an\u2019ireo.",
        "7": "Koa tan\u00e0na valo amby efapolo miaraka amin\u2019ny kijanany no homenareo ny Levita.",
        "8": "Avy amin\u2019ny fananan\u2019ny zanak\u2019Israely ireo tan\u00e0na homenareo ireo. Izay manana betsaka no hakanareo betsaka, ary izay manana kely no hakanareo kely. Samy hanome amin\u2019ny tan\u00e0nany avy ho an\u2019ny Levita ny foko tsirairay, arakaraka ny lovany izay halainy ho fananany.\u201d",
        "9": "Hoy koa i Jehovah tamin\u2019i Mosesy:",
        "10": "\u201cMitenena amin\u2019ny zanak\u2019Israely hoe: \u2018Hiampita an\u2019i Jordana ianareo izao, ho any Kanana.",
        "11": "Koa fidio izay tan\u00e0na mety aminareo, ho tan\u00e0na fialokalofana ho anareo. Ary handositra any izay nahafaty olona * tsy nahy.",
        "12": "Ho fialokalofana ho anareo ireny tan\u00e0na ireny, mba tsy ho azon\u2019ny mpamaly ra ianareo. Amin\u2019izay dia tsy ho faty izay nahafaty olona, mandra-pitsaran\u2019ny vahoaka azy.",
        "13": "Ary ho azonareo ampiasaina ny tan\u00e0na fialokalofana enina izay homenareo.",
        "14": "Tan\u00e0na telo no homenareo et\u1ef3 ampitan\u2019i Jordana, ary telo kosa any Kanana. Ho tan\u00e0na fialokalofana ireo.",
        "15": "Ho fialokalofana ho an\u2019ny zanak\u2019Israely sy ny mpivahiny ary ny mpiavy eo aminy ireo tan\u00e0na enina ireo, mba handosiran\u2019izay nahafaty olona * tsy nahy.",
        "16": "\u201c\u2018Raha fitaovana vy no namelezany an\u2019ilay olona ka nahafaty azy, dia mpamono olona izy. Tsy maintsy vonoina ho faty ilay mpamono olona.",
        "17": "Raha vato mety hahafaty an\u2019ilay olona no namelezany azy ka nahafaty azy, dia mpamono olona izy. Tsy maintsy vonoina ho faty ilay mpamono olona.",
        "18": "Ary raha fitaovana kely vita amin\u2019ny hazo izay mety hahafaty an\u2019ilay olona no namelezany azy ka nahafaty azy, dia mpamono olona izy. Tsy maintsy vonoina ho faty ilay mpamono olona.",
        "19": "\u201c\u2018Ny mpamaly ra no hamono ho faty an\u2019ilay mpamono olona. Izy no hamono azy ho faty rehefa sendra azy.",
        "20": "Ary raha fankahalana no antony niafenana mba hanosehana na hitorahana olona hahafaty azy,",
        "21": "na fandrafiana no namelezana azy tamin\u2019ny tanana mba hahafaty azy, dia tsy maintsy vonoina ho faty ilay namely. Mpamono olona izy. Hamono azy ho faty ny mpamaly ra, rehefa sendra azy.",
        "22": "\u201c\u2018Raha tsy nampoiziny kosa fa voatosiny ilay olona na voatorany zavatra, nefa izy tsy nandrafy azy na niafina mba hanafika azy,",
        "23": "na koa tsy hitany ilay olona ka voatorany vato mety hahafaty azy, na voazerany taminy ilay vato ka nahafaty azy, nefa izy tsy nandrafy azy na nikasa hanisy ratsy azy,",
        "24": "dia hotsarain\u2019ny vahoaka araka ireo didy ireo ny raharaha momba an\u2019ilay namely sy ny mpamaly ra.",
        "25": "Ary ny vahoaka dia hanafaka an\u2019ilay nahafaty olona mba tsy ho azon\u2019ny tanan\u2019ny mpamaly ra, ka hamerina azy any amin\u2019ny tan\u00e0na fialokalofana izay efa nalehany tamin\u2019izy nandositra. Hitoetra any izy mandra-pahafatin\u2019ny mpisoronabe izay voahosotra tamin\u2019ny menaka masina.",
        "26": "\u201c\u2018Raha toa anefa ilay nahafaty olona ka mivoaka ny faritry ny tan\u00e0na fialokalofana izay halehany,",
        "27": "ary hitan\u2019ny mpamaly ra any ivelan\u2019ny faritr\u2019ilay tan\u00e0na izy ka vonoiny, dia tsy ho meloka ho nandatsa-dra ilay mpamaly ra.",
        "28": "Tokony hijanona ao amin\u2019ny tan\u00e0na fialokalofana mantsy ilay nahafaty olona, mandra-pahafatin\u2019ny mpisoronabe, ary rehefa maty ny mpisoronabe vao afaka miverina any amin\u2019ny taniny izy.",
        "29": "Ho lal\u00e0na iorenan\u2019ny fitsarana ataonareo izany, hatramin\u2019ny taranakareo fara mandimby, any amin\u2019izay rehetra onenanareo.",
        "30": "\u201c\u2018Izay mamely olona * ho faty dia hovonoina ho faty noho ny tenin\u2019ny vavolombelona roa, fara fahakeliny, satria mpamono olona izy. Tsy afaka miampanga olona * mba hamonoana azy ho faty raha vavolombelona iray monja.",
        "31": "Aza mandray ny vidin\u2019ny fanavotana ny ain\u2019ny mpamono olona izay mendrika ny ho faty, fa tsy maintsy vonoina ho faty izy.",
        "32": "Ary aza mandray vidim-panavotana hoenti-manavotra an\u2019izay nandositra tany amin\u2019ny tan\u00e0na fialokalofana, mba hodiany any amin\u2019ny taniny alohan\u2019ny hahafatesan\u2019ny mpisoronabe.",
        "33": "\u201c\u2018Aza mandoto ny tany onenanareo. Mandoto ny tany mantsy ny ra. Ary tsy misy fandrakofam-pahotana ho an\u2019ny tany raha misy ra nalatsaka teo aminy, afa-tsy ny ran\u2019izay nandatsaka izany ihany.",
        "34": "Koa aza mandoto ny tany onenanareo izay itoerako. Fa izaho Jehovah dia mitoetra eo anivon\u2019ny zanak\u2019Israely.\u2019\u201d"
    },
    "36": {
        "1": "Ary ireo lohan\u2019ny fianakaviamben\u2019ny fianakavian\u2019ny taranak\u2019i Gileada, zanak\u2019i Makira, zanak\u2019i Manase, avy tamin\u2019ny fianakaviamben\u2019ny taranak\u2019i Josefa, dia nanatona an\u2019i Mosesy sy ireo mpiadidy izay lohan\u2019ny fianakaviambe teo amin\u2019ny zanak\u2019Israely, ka niteny teo anatrehan\u2019izy ireo,",
        "2": "nanao hoe: \u201cNodidian\u2019i Jehovah ny tompoko mba hanome ny tany ho lovan\u2019ny zanak\u2019Israely amin\u2019ny alalan\u2019ny antsapaka. Nodidian\u2019i Jehovah koa ny tompoko mba hanome ny lovan\u2019i Zelofada rahalahinay ho an\u2019ny zanany vavy.",
        "3": "Raha misy zanaky ny foko hafa amin\u2019ny zanak\u2019Israely anefa maka an\u2019ireo vehivavy ireo ho vady, dia hesorina amin\u2019ny lovan\u2019ny razanay ny lovan\u2019izy ireo, ka hitambatra amin\u2019ny lovan\u2019ny fokon\u2019izay olona ho vadiny. Koa hesorina amin\u2019ny lova nomena anay tamin\u2019ny antsapaka izany.",
        "4": "Ary raha tonga ny Jobily ho an\u2019ny zanak\u2019Israely, dia hitambatra amin\u2019ny lovan\u2019ny fokon\u2019izay olona ho vadiny ny lovan\u2019izy ireo, ka hesorina amin\u2019ny lovan\u2019ny fokon\u2019ny razanay.\u201d",
        "5": "Dia nandidy ny zanak\u2019Israely i Mosesy, araka ny baikon\u2019i Jehovah, ka nanao hoe: \u201cMarina ny tenin\u2019ny fokon\u2019ny taranak\u2019i Josefa.",
        "6": "Koa izao no teny nandidian\u2019i Jehovah ho an\u2019ny zanakavavin\u2019i Zelofada: \u2018Afaka manambady izay tiany izy ireo, nefa ao amin\u2019ny fianakavian\u2019ny fokon\u2019ireo razany ihany.",
        "7": "Tsy misy lova tokony hafindrafindra foko eo amin\u2019ny zanak\u2019Israely. Samy tokony hihazona ny lovan\u2019ny fokon\u2019ny razany mantsy ny zanak\u2019Israely.",
        "8": "Izay anisan\u2019ny fianakavian\u2019ny fokon\u2019ny rainy ihany no tokony ho vadin\u2019ny zanakavavy rehetra manana lova eo amin\u2019ny fokon\u2019ny zanak\u2019Israely. Amin\u2019izay dia samy hanana ny lovan\u2019ny razany ny zanak\u2019Israely.",
        "9": "Koa tsy misy lova tokony hafindrafindra foko eo amin\u2019ny zanak\u2019Israely. Samy tokony hihazona ny lovany avy mantsy ny fokon\u2019ny zanak\u2019Israely.\u2019\u201d",
        "10": "Dia araka izay nandidian\u2019i Jehovah an\u2019i Mosesy no nataon\u2019ireo zanakavavin\u2019i Zelofada.",
        "11": "Koa lasa vadin\u2019ny zanaky ny rahalahin-drainy i Mahala sy Tirza sy Hogla sy Milka ary Noa, zanakavavin\u2019i Zelofada.",
        "12": "Lasa vadin\u2019ny lehilahy tao amin\u2019ny fianakavian\u2019ny taranak\u2019i Manase, zanak\u2019i Josefa, izy ireo, mba hijanonan\u2019ny lovany ao amin\u2019ny fokon\u2019ny fianakavian-drainy ihany.",
        "13": "Ireo no didy sy didim-pitsarana nomen\u2019i Jehovah tamin\u2019ny alalan\u2019i Mosesy ho an\u2019ny zanak\u2019Israely, teny amin\u2019ny lemaka karakaina any Moaba, any akaikin\u2019ny Reniranon\u2019i Jordana sady tandrifin\u2019i Jeriko."
    },
    "meta": {
        "name": "Nomery",
        "order": 3,
        "chapter_number": 36
    }
}