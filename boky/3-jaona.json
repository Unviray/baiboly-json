{
    "1": {
        "1": "Izaho, anti-panahy, manoratra amin\u2019i Gaio malala, izay tena tiako.",
        "2": "Ry malala, mivavaka ho anao aho mba handeha tsara ny zava-drehetra, toy ny hatramin\u2019izay, ary mba ho salama tsara ianao.",
        "3": "Ravoravo tokoa aho rehefa nisy rahalahy tonga ka nanambara fa mifikitra amin\u2019ny fahamarinana ianao. Ravoravo koa aho fa mandeha foana ao amin\u2019ny fahamarinana ianao.",
        "4": "Tsy misy mahavelom-pisaorana ahy mihoatra noho izao, dia ny andrenesako fa mandeha foana ao amin\u2019ny fahamarinana ny zanako.",
        "5": "Ry malala, mendri-pitokisana ianao amin\u2019izay rehetra ataonao ho an\u2019ireo rahalahy, sady izay indray rahalahy tsy fantatrao akory!",
        "6": "Nambaran\u2019izy ireny teo anatrehan\u2019ny fiangonana ny fitiavana nasehonao. Aoka ho mendrika an\u2019Andriamanitra ny fomba hikarakaranao ny dian\u2019izy ireny,",
        "7": "satria noho ny anaran\u2019Andriamanitra no nandehanany, ary tsy naka na inona na inona avy tamin\u2019ny olona eo amin\u2019izao tontolo izao izy ireny.",
        "8": "Koa tsy maintsy mandray tsara an\u2019ireny olona ireny isika, mba ho mpiara-miasa ao amin\u2019ny fahamarinana.",
        "9": "Nisy zavatra nosoratako ho an\u2019ny fiangonana, saingy te ho voalohany eo amin\u2019izy ireo i Diotrefa, ka tsy nety nandray tamim-panajana na inona na inona avy taminay.",
        "10": "Raha tonga \u00e0ry aho, dia hampahatsiahiviko ny nataony, izay mbola tohiziny ihany. Manaratsy anay tsy an-kijanona izy, nefa tsy vitan\u2019izany ihany fa tsy mandray amim-panajana an\u2019ireo rahalahy koa. Ary izay te handray azy ireo dia tadiaviny hosakanana sy horoahina tsy ho anisan\u2019ny fiangonana.",
        "11": "Ry malala, aza ny ratsy no alain-tahaka fa ny tsara. Avy amin\u2019Andriamanitra izay manao ny tsara. Tsy nahita an\u2019Andriamanitra izay manao ny ratsy.",
        "12": "Na izy rehetra na ny fahamarinana dia samy vavolombelona nanambara momba an\u2019i Demetrio. Vavolombelona manambara koa izahay, raha ny marina, ary fantatrao fa marina ny fanambaranay.",
        "13": "Nanan-javatra maro tiako hosoratana aminao aho, nefa tsy te hanoratra aminao amin\u2019ny ranomainty sy ny penina intsony.",
        "14": "Fa manantena ny hahita anao mivantana aho, dia hiresaka mifanatrika isika. Ho aminao anie ny fiadanana! Mampamangy, hono, ianao, hoy ny namana at\u1ef3. Mampamangy any amin\u2019ny namana tsirairay, araka ny anarany avy."
    }
}